قانون انتقال آب از درياي عمان به استان سيستان و بلوچستان   مصوب 1400,11,17
ماده واحده ـ متن ذيل به عنوان بند «خ» به ماده (2) قانون توسعه و بهينه سازي آب شرب شهري و روستايي در كشور مصوب 24/ 12/ 1394 الحاق مي گردد:  خ ـ وزارت نيرو با همكاري وزارت صنعت، معدن و تجارت و نيز با استفاده از توان علمي معاونت علمي و فناوري رياست جمهوري مكلف است زمينه سرمايه گذاري داخلي يا خارجي براي برداشت آب، نمك زدايي، انتقال آب و استفاده از نمك و فلزات بازمانده از درياي عمان به استان سيستان و بلوچستان را فراهم نمايد. خريد آب نمك زدايي شده و انتقال يافته براي جبراي [جبران] مصارف شرب در چهارچوب ماده (20) قانون الحاق برخي مواد به قانون تنظيم بخشي از مقررات مالي دولت (2) مصوب 4/ 12/ 1393 از سرمايه گذار تضمين مي گردد.  آيين نامه اجرايي اين بند حداكثر سه ماه پس از تصويب، توسط وزارت نيرو تدوين مي شود و به تصويب هيأت وزيران مي رسد.
قانون فوق مشتمل بر ماده واحده در جلسه علني روز يكشنبه مورخ هفدهم بهمن ماه يكهزار و چهارصد مجلس شوراي اسلامي تصويب شد و در تاريخ 4/ 12/ 1400 به تأييد شوراي نگهبان رسيد.
رئيس مجلس شوراي اسلامي ـ محمدباقر قاليباف