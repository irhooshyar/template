
                            ‌تصویب سیاستهای اجرای
صادرات غیر نفتی در سال 1377
1376.12.27 - .80698ت19476ه - 1376.12.28 - 403

‌وزارت بازرگانی
‌هیأت وزیران در جلسه مورخ 1376.12.27 بنا به پیشنهاد شماره 100.15571 مورخ 1376.12.27 وزارت بازرگانی، سیاستهای اجرایی صادرات‌غیر نفتی را در سال 1377 به شرح زیر تصویب نمود:
1 - مهلت واریز پیمانهای صادراتی و پیمانهای سررسید نشده قبلی به هشت ماه افزایش می‌یابد و صادرکنندگان کالا و خدمات در صورت واریز زودتر‌به ازای هر ماه تسریع در واریز از 1% (‌یک درصد) معافیت. در مبلغ پیمان برخوردار می‌شوند.
2 - صدور کالا برای عرضه در نمایشگاه‌های خارجی - به میزان متعارف - طبق تشخیص مرکز توسعه صادرات ایران از سپردن پیمان ارزی معاف‌خواهد بود.
3 - صادرکنندگان یا تولیدکنندگانی که از طریق گشایش اعتبار اسنادی معتبر غیر قابل برگشت IRREVOCABLE LETTER OF CREDIT کالای‌خود را به فروش می‌رسانند از سپردن پیمان ارزی معاف خواهند بود. آیین‌نامه اجرایی این بند توسط بانک مرکزی و وزارت بازرگانی تهیه و ابلاغ‌می‌گردد.
4 - به صادرکنندگان کالا اجازه داده می‌شد که با تأیید مرکز توسعه صادرات ایران از بخشی از ارز واریزنامه‌های صادراتی برای تأمین هزینه‌های بازاریابی(‌از کلمه مسافرت به خارج برای عقد قراردادهای تجاری، شرکت در نمایشگاه‌های خارجی و اهداف مشابه) استفاده نمایند. آیین‌نامه اجرایی این بند با‌هماهنگی وزارت بازرگانی و بانک مرکزی تهیه و ابلاغ می‌گردد.
5 - وزارت بازرگانی مکلف است با همکاری وزارتخانه‌های ذیربط فهرست کالاهای غیر مجاز برای صادرات در سال 1377 را حداکثر تا 1377.2.1‌تهیه و اعلام نماید.
6 - وزارت بازرگانی موظف است از صدور کالا توسط صادرکنندگانی که کالاهای غیر استاندارد و معیوب صادر می‌نمایند - از طریق ابطال کارت‌بازرگانی - اقدام نماید.
7 - وزارت بازرگانی مجاز است نسبت به اعمال محدودیت در خروج آن دسته از کالاهای همراه مسافر که به صادرت رسمی کشور لطمه می‌زنند اقدام‌نماید.
‌حسن حبیبی - معاون اول رییس جمهور
