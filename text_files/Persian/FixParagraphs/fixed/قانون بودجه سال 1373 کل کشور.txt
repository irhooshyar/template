
                            ‌قانون بودجه سال 1373 کل کشور
‌ماده واحده - بودجه سال 1373 کل کشور از حیث درآمدها و سایر منابع تأمین اعتبار بالغ بر شصت و نه هزار و هفتصد و هفتاد و دو میلیارد و‌هفتصد پنجاه و دو میلیون و نهصد و هشتاد و هفت هزار (69772752987000) ریال و از حیث هزینه‌ها و سایر پرداختها بالغ بر شصت و نه هزار و‌هفتصد و هفتاد و دو میلیارد و هفتصد و پنجاه و دو میلیون و نهصد و هشتاد و هفت هزار (69772752987000) ریال به شرح زیر است:
‌الف - بودجه عمومی دولت از لحاظ درآمدها و سایر منابع تأمین اعتبار و از حیث هزینه‌ها و سایر پرداختها بالغ بر سی و دو هزار و سیصد و سه‌میلیارد و سیصد و پنجاه میلیون و نهصد و هشتاد و هفت هزار (32303350987000) ریال به شرح زیر:
1 - درآمد عمومی و سایر منابع تأمین اعتبار مبلغ سی هزار و چهل و هشت میلیارد و نهصد و چهل و شش میلیون و یکصد و هفتاد و نه هزار(30048946179000) ریال و هزینه‌ها و سایر پرداختها از آن محل مبلغ سی هزار و چهل و هشت میلیارد و نهصد و چهل و شش میلیون و یکصد و‌هفتاد و نه هزار (30048946179000) ریال.
2 - درآمد اختصاصی وزارتخانه‌ها و مؤسسات دولتی مبلغ دو هزار و دویست و پنجاه و چهار میلیارد و چهارصد و چهار میلیون و هشتصد و‌هشت هزار (2254404808000) ریال و هزینه‌ها و سایر پرداختها از آن محل مبلغ دو هزار و دویست و پنجاه و چهار میلیارد و چهارصد و چهار میلیون‌و هشتصد و هشت هزار (2254404808000) ریال.
ب - بودجه شرکتهای دولتی و بانکها و مؤسسات انتفاعی وابسته به دولت از لحاظ درآمدها و سایر منابع تأمین اعتبار بالغ بر چهل و پنج هزار و‌چهارصد و پنجاه و سه میلیارد و نود میلیون (45453090000000) ریال و از حیث هزینه‌ها و سایر پرداختها بالغ بر چهل و پنج هزار و چهارصد و پنجاه‌و سه میلیارد و نود میلیون (45453090000000) ریال.
‌به دولت اجازه داده می‌شود درآمدها و سایر منابع تأمین اعتبار مندرج در قسمت سوم این قانون را با رعایت قوانین و مقررات مربوط در سال 1373‌وصول و هزینه‌های وزاتخانه‌ها و مؤسسات دولتی و همچنین کمکها و سایر اعتباراتی را که در جداول قسمتهای چهارم و پنجم و ششم و پیوست‌شماره (1) این قانون منظور شده است در حد وصولی درآمدها و سایر منابع تأمین اعتبار در سال 1373 با رعایت قوانین و مقررات مربوط و بر اساس‌شرح عملیات فعالیتهای موافقتنامه‌های متبادله و تبصره‌های این قانون و بر اساس تخصیص اعتبار، به استثنای مناطق محروم و بخش کشاورزی که صد‌درصد (1008) تخصیص‌یافته تلقی می‌شود، تعهد و پرداخت نماید.
‌وصول درآمدها و پرداخت هزینه‌ها شرکتهای دولتی و بانکها و مؤسسات انتفاعی وابسته به دولت به استثنای هزینه‌های سرمایه‌ای که منابع آن از محل‌درآمد عمومی (‌اعتبارات طرحهای عمرانی) تأمین می‌شود و مشمول مقررات عمومی مالی و معاملاتی دولت می‌باشد، بر طبق اساسنامه‌ها و سایر‌قوانین و مقررات ناظر بر شرکتها و مؤسسات انتفاعی مذکور مجاز خواهد بود.
ج - دولت مکلف است:
1 - در صورت افزایش درآمد حاصله از ردیف منظور شده در بند (1) این ماده واحده تا سقف نهصد و شصت و چهار میلیارد و پانصد و شصت و‌چهار میلیون و پانصد هزار (6945645000000) ریال بر اساس درآمد وصولی به نسبت سه‌ماهه طبق جدول شماره یک قسمت دهم این قانون هزینه‌نماید.
2 - در صورت افزایش درآمد ارزی حاصله از فروش نفت خام از مبلغ ده میلیارد و یکصد و پنجاه و چهار میلیون و سیصد هزار (10154300000)‌دلار تا مبلغ هشتصد و چهل و پنج میلیون (845000000) دلار و یا معادل ریالی آن بر اساس درآمد وصولی به نسبت سه‌ماهه طبق جدول شماره دو‌قسمت دهم این قانون هزینه نماید. مازاد مبلغ فوق را بابت بازپرداخت تعهدات ارزی کشور اضافه بر آن چه در بند (1) تبصره 29 این قانون مقرر شده‌است اختصاص دهد.
‌د - در صورت افزایش درآمد عمومی نسبت به میزان مبلغ مندرج در بند الف و ج به دولت اجازه داده می‌شود تا مبلغ دو هزار و دویست و بیست‌میلیارد (22200000000000) ریال از درآمد عمومی افزایش یافته جهت اجرای طرحهای مندرج در قسمت پنجم پیوست شماره یک قانون و همچنین‌کمبود اعتبارات جاری دستگاه‌های اجرایی مندرج در قسمت چهارم و کمبود اعتبارات طرحهای عمرانی مندرج در پیوست شماره یک این قانون با‌رعایت قوانین و مقررات مربوط و بر اساس شرح عملیات و فعالیتهای موافقتنامه متبادله و بر اساس تخصیص اعتبار تعهد و پرداخت نماید.
‌تبصره 1 - سقف تنخواه‌گردان خزانه در سال 1373 دو هزار میلیارد (2000000000000) ریال تعیین می‌گردد.
‌تبصره 2 -
‌الف - 1 - در سال 1373 هر گونه تغییر در ارقام بودجه شرکتهای دولتی زیر بایستی به تصویب مجلس شورای اسلامی برسد:
1 - شرکت ملی نفت ایران.
2 - شرکت ملی گاز ایران.
3 - مجتمع فولاد اهواز.
4 - مجتمع فولاد مبارکه.
5 - شهاب خودرو.
6 - ایران خودرو.
7 - ایران‌وانت.
8 - سایپا.
9 - زامیاد.
10 - پارس خودرو.
11 - دخانیات ایران.
12 - تراکتورسازی ایران.
13 - سازمان حمایت از تولیدکنندگان و مصرف‌کنندگان.
14 - سازمان خدمات درمانی نیروهای مسلح.
15 - سازمان صدا و سیما.
16 - سازمان صنایع ملی ایران.
‌الف - 2 - به مجمع عمومی یا شورای عالی سایر شرکتها و بانکها و مؤسسات انتفاعی مندرج در قسمت هشتم این قانون اجازه داده می‌شود ارقام‌مربوط به بودجه سال 1373 شرکتها و مؤسسات انتفاعی ذیربط مندرج در قسمت هشتم این قانون را بر اساس سیاستهای دولت یا تصمیماتی که طبق‌اساسنامه یا قانون تشکیل شرکتها و مؤسسات مذکور مجاز به اتخاذ آن هستند و یا در صورت فراهم شدن موجبات افزایش تولید و یا سایر فعالیتهای‌اصلی شرکت یا مؤسسه انتفاعی و یا بنا بر مقتضیات ناشی از نوسان قیمتها و یا به تبع سایر تحولات اقتصادی و مالی با رعایت مقررات اساسنامه مورد‌عمل تغییر دهند، مشروط بر آن که این تغییر اولاً موجبات کاهش ارقام مالیات و سود سهام دولت پیش‌بینی شده در جدول مذکور را فراهم ننماید، ثانیاً‌میزان استفاده شرکت یا مؤسسه انتفاعی مربوط از محل بودجه عمومی دولت را افزایش ندهد. مجامع عمومی یا شوراهای عالی شرکتها و مؤسسات‌موضوع این بند در موقع رسیدگی و تصویب ترازنامه و ارقام عملکرد و سود و زیان موظفند گزارش تطبیق عملیات شرکت با بودجه مصوب را که توسط‌شرکت تهیه و پس از رسیدگی و اظهار نظر بازرس قانونی به مجمع ارائه می‌گردد، مورد ارزیابی قرار داده و تصمیم
ات مقتضی را اتخاذ نمایند.
‌کلیه شرکتهای دولتی و مؤسسات انتفاعی وابسته به دولت موضوع این بند مکلفند تغییرات موضوع این بند را (‌بودجه‌های اصلاح شده مصوب مجامع‌عمومی و یا شوراهای عالی حسب مورد) همراه گزارش توجیهی لازم به سازمان برنامه و بودجه ارسال نمایند.
‌رؤسای شوراهای عالی و مجامع عمومی شرکتهای دولتی مسئول اجرای این بند خواهند بود.
‌حداکثر زمان مجاز برای اصلاحات بودجه توسط شرکتهای دولتی و مؤسسات انتفاعی وابسته به دولت موضوع این بند آخر شهریور ماه سال 1373‌تعیین می‌گردد و سازمان برنامه و بودجه مکلف است گزارش تغییرات موضوع این بند را همراه با نظرات خود به اطلاع کمیسیونهای برنامه و بودجه،‌امور اقتصادی و دارایی و تعاون و دیوان محاسبات و بودجه و امور مالی مجلس شورای اسلامی برساند.
ب - کلیه شرکتهای دولتی بانکها و مؤسسات انتفاعی وابسته به دولت موظفند یک درصد (1%) از هزینه‌های پیش‌بینی شده جاری و عمرانی سال73 خود را صرفه‌جویی نموده و به حساب خاصی نزد خزانه واریز نمایند نود درصد (90%) مبلغ فوق بر اساس پیشنهاد وزارتخانه‌های جهاد سازندگی و‌کشاورزی و سازمان برنامه و بودجه پس از تصویب هیأت وزیران صرف اجرای طرحهای کوچک تأمین آب و آبرسانی و راه‌های روستایی و عشایری و‌نواحی صنعتی روستایی، آب و خاک، شیلات، آبخیزداری و تحقیقات کشاورزی و منابع طبیعی و دام و تأمین سوبسید نهاده‌های کشاورزی و دامی‌خواهد شد ده درصد (10%) باقیمانده مبلغ فوق به سقف اعتباری تبصره 37 اضافه می‌گردد تا بر اساس مکانیزم تبصره مذکور در مناطق محروم کشور‌هزینه گردد.
‌دو نفر از نمایندگان مجلس شورای اسلامی از کمیسیونهای برنامه و بودجه و امور کشاورزی و عمران روستاها به انتخاب مجلس بر توزیع اعتبارات و‌اجرای این بند نظارت خواهند نمود.
‌وزارت امور اقتصادی و دارایی مسئول اخذ و تخصیص مبلغ فوق می‌باشد.
ج - پرداخت کمک زیان از محل درآمد عمومی دولت به شرکتهای دولتی منوط به مبادله موافقتنامه با سازمان برنامه و بودجه خواهد بود. کلیه‌رؤسای مجامع عمومی شرکتهای دولتی و مسئولین این گونه شرکتها موظفند تدابیری اتخاذ نمایند تا ضمن تفکیک عملیات انتفاعی از غیر انتفاعی‌ناشی از اجرای سیاستهای عمومی دولت، امکان مبادله موافقتنامه در چهارچوب بودجه سال 1373 شرکتهای زیان‌ده دولتی فراهم گردد.
‌د - دولت مکلف است گزارش سال 1372 تشکیل مجامع عمومی و چگونگی اجرای تصمیمات آنها توسط هیأت مدیره شرکتهای دولتی موضوع‌این تبصره را تهیه و همراه با لایحه بودجه سال 1374 کل کشور به مجلس شورای اسلامی ارائه نماید.
ه - سقف ریالی تسهیلات بانکی قابل اعطاء به شرکتهای دولتی در سال 1373 باید ضمن رعایت سیاستهای پولی موضوع ماده 19 قانون عملیات‌بانکی بدون ربا حداکثر تا سقفهای پیش‌بینی شده در قسمت هشتم این قانون به طور جداگانه به تصویب هیأت وزیران برسد.
‌و - دو نفر از نمایندگان مجلس شورای اسلامی از کمیسیونهای برنامه و بودجه و امور اقتصادی و دارایی و تعاون به انتخاب مجلس به عنوان ناظر‌در جلسات شورای اقتصاد شرکت خواهند کرد و دبیرخانه شورای اقتصاد موظف است کلیه مصوبات شورای اقتصاد را حداکثر یک هفته پس از‌تصویب به کمیسیونهای برنامه و بودجه و امور اقتصادی و دارایی و تعاون ارسال دارد.
‌ز - تأسیس شرکتهای جدید و مشارکت در آنها توسط شرکتهای دولتی ممنوع و همچنین هر گونه توسعه تشکیلات سازمانی شرکتهای دولتی در‌سال 1373 ممنوع است. بانکها و مؤسسات اعتباری و شرکتهای بیمه از شمول این بند مستثنی می‌باشند.
ح -
1 - مراجع صلاحیتدار در شرکتهای دولتی موضوع تبصره (6) ذیل ماده (105) قانون مالیاتهای مستقیم در صورتی مجاز هستند ذخایر مقرر در ماده(138) قانون مالیاتهای مستقیم مصوب اسفند ماه 1366 و اصلاحیه آن را از محل سود ابرازی عملکرد سال 1372 خود وضع نمایند که مالیات متعلقه و‌سود سهم دولت را تا معادل مبالغ منظور شده در قسمت سوم این قانون تأمین و به وزارت امور اقتصادی و دارایی پرداخت نموده باشند.
2 - شرکتهای دولتی در صورتی مجاز به پرداخت وجوه موضوع ماده (172) قانون مالیاتهای مستقیم مصوب اسفند ماه 1366 و اصلاحیه آن (‌بابت‌عملکرد سال 1372) هستند که: ‌اولاً - وجوه قابل پرداخت در هر مورد به تصویب مجمع عمومی یا شورای عالی شرکت حسب مورد رسیده باشد.
‌ثانیاً - موجب کاهش مالیات متعلقه و سود سهام دولت منظور در قسمت سوم این قانون نگردد.
3 - به منظور تحقق درآمدهای مالیاتی پیش‌بینی شده در قسمتهای سوم و هشتم این قانون معافیتهای مربوط به مالیات بر درآمد شرکتهای دولتی که‌در قسمتهای مذکور برای آنها مالیات منظور شده است به استثنای معافیت‌های مقرر در قانون مالیاتهای مستقیم مصوب 1366 و اصلاحیه آن نسبت به‌عملکرد سالهای 1372 و 1373 شرکتهای مذکور ملغی‌الاثر می‌باشد.
‌حکم این بند مانع از اجرای احکام بندهای 1 و 2 مذکور در فوق نخواهد بود.
‌به منظور تحقق درآمدهای مالیاتی اشخاص حقوقی غیر دولتی موضوع ردیف 110500 منظور در قسمت سوم این قانون مراجع ذیصلاح در شرکتهای‌مذکور مجاز نمی‌باشند ذخایر موضوع ماده (138) قانون مالیاتهای مستقیم مصوب اسفند ماه 1366 و اصلاحیه آن را به میزانی بیش از سی درصد(30%) سود ابرازی عملکرد سال 1372 شرکت مربوط تعیین نمایند.
ط - سقف تسهیلات بانکی قابل واگذاری توسط بانک مرکزی و کلیه بانکهای کشور به بخشهای دولتی، خصوصی و تعاونی نسبت به مانده پایان‌سال 1372 فقط تا حدی مجاز است که تغییر در خالص بدهی آنها به سیستم بانکی معادل مبلغ هفت هزار میلیارد (7000000000000) ریال افزایش‌یابد. دولت مکلف است سهم هر یک از بخشهای اقتصادی را در چارچوب سقف مذکور تعیین و از طریق بانک مرکزی جمهوری اسلامی ایران به شبکه‌بانکی کشور ابلاغ نماید پنجاه و پنج درصد (55%) از افزایش سقف تسهیلات بانکی در سال 1373 منحصراً بایستی به بخش خصوصی اختصاص داده‌شود.
ی - کلیه شرکتهای دولتی موضوع ماده 4 قانون محاسبات عمومی کشور و بانکها و مؤسسات انتفاعی وابسته به دولت و سایر شرکتهای دولتی و‌مؤسسات انتفاعی که شمول قوانین و مقررات عمومی بر آنها مستلزم ذکر نام است از جمله سازمان صدا و سیمای جمهوری اسلامی ایران، شرکت ملی‌نفت ایران و شرکتهای تابعه و وابسته وزارت نفت، سازمان گسترش و نوسازی صنایع ایران و شرکتهای دولتی تابعه و سازمان صنایع ملی ایران (‌و‌شرکتهای دولتی تابعه و مراکز تهیه و توزیع کالا) نیز مشمول این تبصره می‌باشند.
ک - کلیه شرکتهای دولتی موضوع بند "ی" این تبصره مکلفند کلیه طرحها و پروژه‌های سرمایه‌گذاری از محل منابع داخلی خود را به تأیید شورای‌اقتصاد برسانند.
ل - مبادرت شرکتهای دولتی به عملیات و فعالیتهای خارج از موضوع و وظایف مقرر در قانون تشکیل و اساسنامه آنها ممنوع است. تخلف از این‌بند در حکم تصرف غیر قانونی در وجوه و اموال دولتی می‌باشد.
م - اعضای هیأت مدیره شرکتهای غیر خصوصی نمی‌توانند به صورت غیر موظف در شرکتهای دیگر انجام وظیفه نمایند. اخذ هر گونه وجهی‌تحت هر عنوان از این قبیل شرکتها ممنوع می‌باشد.
ن - به منظور استفاده از فرصتهای مناسب اجرایی در خارج از کشور و بهره‌گیری از امکانات و مقدورات خدماتی اجرایی و مهندسی و ایجاد زمینه‌برای کسب درآمد ارزی و انتقال تکنولوژی و ارتقاء سطح دانش و مهارتهای فنی به وزارتخانه‌ها و شرکتهای وابسته به دولت اجازه داده می‌شود نسبت‌به تأسیس شرکتهای لازم در خارج از کشور با تصویب هیأت وزیران اقدام نماید مشروط بر این که تأسیس شرکتها هیچ گونه هزینه‌ای نداشته باشد.
‌به جز موارد مزبور ایجاد هر گونه شرکت، دفتر نمایندگی، شعبه، واحد اداری توسط وزارتخانه‌ها، مؤسسات دولتی و نهادهای عمومی و شرکتهای‌دولتی موضوع بند "ی" این تبصره در سال 1373 در خارج از کشور ممنوع است. تخلف از این امر به منزله تصرف غیر قانونی در اموال دولتی محسوب‌می‌شود.
‌تبصره 3 -
‌الف - دولت موظف است بازپرداخت تسهیلات اعطایی توسط بانکها را که در این تبصره پیش‌بینی گردیده است تضمین نماید.
ب - به منظور تحقق بند 2 اصل چهل و سوم قانون اساسی جمهوری اسلامی ایران و ایجاد اشتغال مولد، بانک مرکزی جمهوری اسلامی ایران‌مکلف است حداکثر تا مبلغ یک هزار میلیارد (1000000000000) ریال اعتبار از تسهیلات سیستم بانکی کشور به طرحهای مربوط به بخشهای‌کشاورزی و دامپروری، صنعت، صنایع روستایی، صنایع دستی و معدنی، علمی، فرهنگی، هنری، ورزشی، سیاحتی، آموزشی، حمل و نقل، بهداشتی،‌ درمانی، اشتغال مشمولین قانون بیمه بیکاری و ایجاد آموزشگاه‌های فنی و حرفه‌ای آزاد، خود اشتغال و طرحهای اشتغال‌زا، طراحی، مهندسی و‌طراحی، مونتاژ و طرحهای مبتکرین و مخترعین مورد تأیید سازمان پژوهشهای علمی و صنعتی ایران، خوداشتغالی و طرحهای زیربنایی آب و خاک با‌اولویت مناطق جنگزده، مناطق محروم روستایی و عشایری و تعاونی‌ها، ایثارگران و خسارت‌دیدگان از حوادث غیرمترقبه را که دارای توجیهات‌اقتصادی، فنی و مالی بوده و فقط از نظر وثیقه و سرمایه‌گذاری مجری با مقررات بانکها وفق نمی‌دهند تأمین نماید.
‌بانک مرکزی جمهوری اسلامی ایران موظف است با هماهنگی شورای پول و اعتبار تسهیلات اعتباری این تبصره را از طریق بانکهای عامل تأمین‌نماید.
ج - تسهیلات اعتباری موضوع بند "ب" این تبصره به شرح زیر اختصاص می‌یابد:
1 - مبلغ پنج میلیارد (5000000000) ریال برای طرحهای نیمه‌صنعتی و ابتکاری (‌ابتکاری اختراعی) که به تأیید سازمان پژوهشهای علمی و‌صنعتی ایران می‌رسد.
2 - حداقل بیست درصد (20%) به منظور اشتغال ایثارگران (‌آزادگان، جانبازان، رزمندگان، خانواده محترم شهدا و مفقودین و اسرا) و مهاجرین‌جنگ تحمیلی در استانهای جنگزده و خسارت‌دیدگان از حوادث غیر مترقبه و مددجویان کمیته امداد امام خمینی.
3 - حداقل چهل درصد (40%) جهت فعالیتهای بخشهای محروم کشور و دهستانهای محروم واقع در بخشهای غیر محروم.
4 - ده درصد (10%) جهت احداث مراکز فرهنگی، همری، سینما و هتل و مراکز سیاحتی و جهانگردی، فیلم‌سازی، انتشارات و سایر فعالیتهای‌فرهنگی و هنری با نظر وزارت فرهنگ و ارشاد اسلامی و سازمان تبلیغات اسلامی و صدا و سیما.
5 - پنج درصد (5%) به منظور اشتغال معلولین و مددجویان تحت پوشش دستگاه‌های حمایتی.
6 - حداقل سی و پنج درصد از اعتبار بند "ب" جهت اجرای طرحهای صنایع تبدیلی کشاورزی در اختیار وزارتخانه‌های کشاورزی و جهاد سازندگی‌قرار می‌گیرد.
‌د - پنجاه درصد (50%) اعتبار بند "ب" این تبصره جهت استفاده شرکتهای تعاونی به طرحهای آنها که دارای توجیهات اقتصادی، فنی می‌باشد.
‌کلیه تسهیلات اعتباری موضوع بند "ب" این تبصره در اختیار کمیته برنامه‌ریزی استانها قرار می‌گیرد تا بین آن عده از طرحهای نیمه تمام و یا جدید مقرر‌شده در بند "ب" که به تأیید کمیته مذکور می‌رسد، توزیع و توسط بانک عامل در اختیار طرحهای مصوب قرار گیرد.
ه - دولت موظف است هفتاد درصد (70%) کارمزد و سود تسهیلات اعطایی موضوع این تبصره را برای طرحهای مهاجرین جنگ تحمیلی در‌استانهای جنگزده و طرحهای مربوط به ایثارگران و معلولین تحت پوشش سازمان بهزیستی کشور و طرحهای تعاونی تولیدی و نیز طرحهایی که در‌بخشهای محروم و دهستانهای محروم کشور و مناطق عشایری اجرا می‌گردند و نیز طرحهای ایجاد مدارس غیر انتفاعی و طرحهای آب و خاک‌کشاورزی تعهد و پرداخت نماید.
‌و - سهم هر یک از استانها از تسهیلات اعتباری بند "ب" این تبصره توسط کمیته‌ای متشکل از وزراء تعاون، امور اقتصادی و دارایی ، رییس سازمان‌برنامه و بودجه و رییس دفتر امور مناطق محروم کشور - ریاست جمهور مشخص و حداکثر ظرف دو ماه به استانها ابلاغ خواهد شد.
‌ز - طرحهای تولید و عمرانی تعاونیها و شرکتهایی که حداقل هشتاد درصد (80%) از اعضای آن را رزمندگان داوطلب که حداقل شش ماه متوالی یا‌نه ماه متناوب در جبهه بوده‌اند و یا خانواده معظم شهدا و مفقودین، آزادگان، جانبازان و مهاجرین جنگ تحمیلی تشکیل دهند در صورتی که به‌تشخیص بنیاد شهید، بنیاد جانبازان، ستاد امور آزادگان یا بنیاد امور مهاجرین جنگ تحمیلی و وزارت تعاون حسب مورد توانایی مالی نداشته باشند، از‌پرداخت تمام و یا قسمتی از آورده متقاضی معاف می‌باشند.
ح - مبلغ بیست میلیارد (20000000000) ریال از محل تسهیلات اعتباری موضوع بند "ب" این تبصره برای امور زیربنایی به آن دسته از متقاضیانی‌که آمادگی تقبل هزینه‌های طرحهای مذکور را دارند، با بازپرداخت اقساط پنجساله پرداخت می‌شود.
ط - اعتبار منظور شده در ردیف 601027 قسمت چهارم این قانون به منظور بازپرداخت تفاوت سود و کارمزد و اقساط معوق لاوصول ناشی از‌اجرای تبصره 33 قانون بودجه سال 1359 و تبصره 3 قوانین بودجه سالهای 1360 تا 1373 کل کشور می‌باشد که بنا به پیشنهاد بانک مرکزی جمهوری‌اسلامی ایران توسط سازمان برنامه و بودجه تخصیص داده خواهد شد.
ی - بانک سپه مکلف است پس از رسیدگیهای لازم تمام و یا قسمتی از مایملک آن تعداد از شرکتهای تعاونی زیر پوشش وزارت تعاون را که قابلیت‌واریز وام دریافتی را ندارند، طبق مقررات ضمن عقد به فروش رساند و از محل موجودی و مطالبات شرکت و اموال و داراییهای سهامداران شرکت و‌ماحصل فروش، مطالبات خود و دولت را تأمین و پرداخت نماید.
‌چنانچه مجموع وجوه حاصله از اقدامات فوق تکافوی پرداخت کامل مطالبات بانک را ننماید، سازمان برنامه و بودجه مکلف است مانده مطالبات‌پرداخت‌نشده و معوق لاوصول را از این بابت بر اساس اسناد و مدارک ارائه شده توسط بانک مرکزی جمهوری اسلامی ایران از محل ردیف اعلام شده‌در بند "ط" پرداخت نماید.
‌در مورد پرداخت تعهدات ناشی از مفاد این بند در سالهای گذشته حداکثر دو سال پس از آخرین بازپرداخت گیرنده تسهیلات ملاک محاسبه سود و‌کارمزد بانک خواهد بود و مازاد بر آن ناشی از تعلل بانک در وصول مطالبات قانونی تلقی گردیده و جزو مطالبات بانک از دولت محسوب نخواهد شد.
‌وزارت تعاون مکلف است کلیه اسناد و قراردادها و مدارک و تعهدات و اطلاعات و وثائق مربوط به این شرکتها و سهامداران آنها را که در اختیار دارد به‌منظور فراهم آوردن امکان وصول مطالبات در اختیار بانک سپه قرار دهد.
ک - سازمان برنامه و بودجه مکلف است همه‌ساله در لوایح بودجه کل کشور اعتبار مورد نیاز را جهت بازپرداخت تفاوت سود و کارمزد و اقساط‌معوق لاوصول ناشی از اجراء این تبصره پیش‌بینی و منظور نماید تا به پیشنهاد بانک مرکزی جمهوری اسلامی ایران توسط سازمان برنامه و بودجه به‌بانک تسهیلات‌دهنده پرداخت گردد.
ل - آیین‌نامه اجرایی این تبصره حداکثر ظرف دو ماه بنا به پیشنهاد مشترک وزارتخانه‌های تعاون و جهاد سازندگی، سازمان برنامه و بودجه، بانک‌مرکزی جمهوری اسلامی ایران و دفتر امور مناطق محروم کشور - ریاست جمهور تهیه و به تصویب هیأت وزیران خواهد رسید.
م - تضمین فوق نافی وظایف بانکها جهت وصول مطالبات معوق لاوصول فوق‌الذکر نخواهد بود.
‌استفاده‌کنندگان از تسهیلات اعتباری این تبصره ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در اموال و‌وجوه دولتی است.
ن - کلیه طرحهای موضوع این تبصره باید به تصویب کمیته برنامه‌ریزی برسد.
‌تبصره 4 -
‌الف - دولت موظف است بازپرداخت اعتباراتی را که از محل منابع قرض‌الحسنه یا سایر منابع سیستم بانکی کشور از طریق بانک مرکزی جمهوری‌اسلامی ایران در اختیار بانک کشاورزی قرار داده می‌شود و توسط بانک مزبور جهت اهداف بخش کشاورزی و صنایع روستایی و دستی و صنایع و‌خدمات فنی، تولیدات ادوات و ماشینهای کشاورزی برای افزایش تولیدات بخش، به عنوان سرمایه در گردش در اختیار اعضاء و شرکتهای تعاونی و‌اتحادیه‌های تعاونی روستایی عشایری، کشاورزی، منابع طبیعی، صیادی، دامی، پرورش‌دهندگان، آبزیان، مرغداران، پرورش زنبور عسل و کرم ابریشم،‌تولیدی مشاع، تولیدی روستایی و عشایری، فرش‌بافان "‌ صنایع فرش" و تعاونیهای تولیدی وابسته به وزارت تعاون و سایر افرادی که در زمینه‌های فوق‌فعالیت می‌نمایند و شرکتهای سهامی زراعی و سهامی ابریشم، کمیته امداد، جانبازان سازمان بهزیستی قرار می‌گیرد با رعایت مفاد این تبصره جمعاً تا‌مبلغ سیصد میلیارد (300000000000) ریال از منابع قرض‌الحسنه و در صورت عدم تکافو تا مبلغ هفتصد میلیارد (700000000000) ریال از سایر‌منابع سیستم بانکی تضمین و مانده مطالبات آن را در بودجه سال بعد کل کشور منظور نماید. تضمین مزبور نافی وظایف
بانکها جهت وصول مطالبات‌معوق ناشی از اعطای این گونه تسهیلات نخواهد بود.
استفاده‌کنندگان تسهیلات اعتباری این تبصره ملزم به بازپرداخت مطالبات بانک می‌باشند.
‌بانک مرکزی منابع مورد نیاز این تبصره را حداکثر تا پایان شهریور ماه سال 1373 برای بانک کشاورزی تأمین خواهد نمود.
ب - حداکثر مبلغ سیصد و چهل میلیارد (340000000000) ریال از اعتبارات این تبصره به منظور تهیه و تدارک بذور و نهال اصلاح شده، پیله تر،‌کیسه گونی، اسپرم اصلاح شده، تخم نوغان، ادوات و ماشین آلات کشاورزی، دامی و صیادی، پرورش‌دهندگان آبزیان، داروهای دامی، سموم، دان‌مرغ، علوفه دام و لاستیک و ادوات مورد نیاز ماشین آلات کشاورزی با معرفی وزارتخانه‌های کشاورزی و جهاد سازندگی در اختیار اشخاص حقیقی و‌اشخاص حقوقی غیر دولتی قرار می‌گیرد و در صورت عدم تأمین نهاده‌ها و لوازم مذکور به شرح فوق قسمتی از اعتبارات در اختیار دستگاه‌های‌تخصصی وابسته به وزارتین مذکور قرار خواهد گرفت.
ج - سی و یک درصد (31%) از اعتبارات این تبصره به منظور تهیه و تدارک مواد لازم برای کارگاه‌های قالی‌بافی اختصاص می‌یابد که از این مقدار‌دو درصد (2%) در اختیار شرکت سهامی فرش ایران و یازده درصد (11%) در اختیار اتحادیه و تعاونیهای فرش تحت پوشش جهاد سازندگی و سه‌درصد (3%) در اختیار سازمان صنایع دستی و دو درصد (2%) در اختیار کمیته امداد امام، دو درصد (2%) در اختیار خانواده شهداء، دو درصد (2%) در‌اختیار جانبازان و دو درصد (2%) در اختیار آزادگان و دو درصد (2%) در اختیار سازمان بهزیستی و پنج درصد (5%) از طریق وزارت تعاون در اختیار‌تعاونیهای فرش‌بافان قرار می‌گیرد، تا به صورت مورد مواد نیاز در اختیار فرش‌بافان قرار دهند.
‌د - آیین‌نامه اجرایی این تبصره توسط سازمان برنامه و بودجه و بانک مرکزی جمهوری اسلامی ایران حداکثر تا پایان فروردین ماه 1373 تهیه و به‌تصویب هیأت وزیران خواهد رسید.
‌تبصره 5 -
‌الف - سازمان حمایت مصرف‌کنندگان و تولیدکنندگان مکلف است بر اساس مصوبات شورای اقتصاد نسبت به پرداخت سوبسید کالاهای اساسی و‌کود و سم اقدام نماید.
ب - مابه‌التفاوتهای دریافتی سازمان حمایت مصرف‌کنندگان و تولیدکنندگان مشمول مالیات بر درآمد نمی‌باشد.
ج - دستگاه‌هایی که برای خرید و تدارک کالاهای اساسی از محل درآمد حاصل از مابه‌التفاوتهای وصولی موضوع بند ده ماده (7) اساسنامه سازمان‌حمایت از مصرف‌کنندگان و تولیدکنندگان از سازمان مذکور وجه دریافت می‌نمایند مکلفند حداکثر تا پایان فروردین ماه سال 1374 مانده وجوه دریافتی‌مصرف و تعهدنشده از این بابت را به سازمان حمایت مصرف‌کنندگان و تولیدکنندگان مسترد دارند.
‌د - در صورتی که دستگاه‌های ذیربط از استرداد مانده وجوه موضوع بند (ج) و پرداخت مطالبات و مابه‌التفاوتهای سازمان حمایت مصرف‌کنندگان‌و تولیدکنندگان در موعد مقرر در بند مذکور خودداری نمایند، سازمان حمایت مصرف‌کنندگان و تولیدکنندگان موظف است موضوع را به سازمان برنامه‌و بودجه و وزارت امور اقتصادی و دارایی اعلام نماید. پس از رسیدگی و تأیید موضوع توسط دستگاه‌های اخیرالذکر، وزارت امور اقتصادی و دارایی‌مجاز است معادل یک و نیم (1.5) برابر مانده وجوه فوق از محل حسابهای بانکی دستگاه‌های مربوط را برداشت و به حساب سازمان حمایت‌مصرف‌کنندگان و تولیدکنندگان واریز نماید.
ه - سازمان حمایت مصرف‌کنندگان و تولیدکنندگان مکلف است مبلغ پرداخت شده، به هر دستگاه و همچنین مبالغ مصرف و برگشت شده را به‌تفکیک هر سال تعیین و تا آخر خرداد ماه سال 1374 به کمیسیونهای برنامه و بودجه و امور اقتصادی و دارایی و تعاون مجلس شورای اسلامی از طریق‌سازمان برنامه و بودجه و همچنین به وزارت امور اقتصادی و دارایی اعلام دارد.
‌و - دستگاه‌های دولتی که مابه‌التفاوتهای سازمان حمایت مصرف‌کنندگان و تولیدکنندگان را مطابق قانون محاسبات عمومی کشور و سایر موارد‌قانونی دریافت می‌کنند مکلفند وجوه مربوط را مطابق قانون محاسبات عمومی کشور و سایر مقررات مربوط هزینه نمایند. مگر این که دارای آیین‌نامه‌مالی خاص باشند که در این صورت مطابق آن هزینه خواهند نمود.
‌ز - دولت موظف است برای سال 1373 قیمت‌گذاری محصولات تضمینی زراعی و دامی را به گونه‌ای تنظیم و اعلام نماید که علاوه بر قیمت تمام‌شده محصولات و با در نظر گرفتن شاخص تورم، سود مناسبی را که با فعالیتهای اقتصادی در بخش صنعت و بازرگانی هماهنگی داشته باشد ملحوظ‌دارد.
ح - سازمان حمایت مصرف‌کنندگان و تولیدکنندگان موظف است کلیه وجوه دریافتی در سال 1373 را به حساب درآمد عمومی کشور واریز نماید.
ط - در جهت رعایت عدالت اجتماعی دولت موظف است از ابتدای سال 1373 مکانیزم یکسان نمودن پرداخت کلیه سوبسیدهای مصرفی به‌شهری، روستایی و عشایری را اجرا نماید.
ی - دولت مکلف است سود بازرگانی کالاهای وارده به کشور را به میزانی تعیین نماید که حداقل درآمد پیش‌بینی شده در قسمت سوم این قانون‌موضوع ردیف 140200 تحقق یابد.
‌تبصره 6 -
‌الف:
1 - مبلغ سی و چهار میلیارد و پانصد میلیون (34500000000) ریال از اعتبار ردیف 503002 قسمت چهارم این قانون جهت عملیات ضروری (‌از‌جمله فرهنگی و اشتغال) بخشهای محروم و دهستانهای محروم واقع در بخشهای برخوردار اختصاص یابد تا به پروژه‌های مشخص با تعیین دستگاه‌اجرایی هزینه‌کننده و به صورت صد درصد (100%) تخصیص‌یافته و بر اساس پیشنهاد دفتر امور مناطق محروم کشور و موافقت رییس جمهور به‌مصرف برسد.
- دفتر امور منطق محروم کشور - ریاست جمهوری موظف است بیست درصد (20%) از اعتبارات این بند را صرف مسائل فرهنگی نماید.
- با تصویب هیأت وزیران مبلغ چهار میلیارد (4000000000) ریال از اعتبارات این بند علاوه بر سهمیه عادی جهت طرحهای عمرانی سیستان و‌بلوچستان اختصاص می‌یابد.
2 - مبلغ بیست و چهار میلیارد و پانصد (24500000000) ریال از اعتبار ردیف 503002 قسمت چهارم این قانون جهت هزینه‌های متفرقه عمرانی‌پیش‌بینی‌نشده و ضروری استانها و طرحهای عمرانی مناطق روستایی و عشایری به پیشنهاد وزارت کشور و تأیید سازمان برنامه و بودجه حسب نیاز بین‌استانهای کشور تقسیم و سهم هر استان با پیشنهاد استاندار و یا دستگاه اجرایی و تصویب کمیته برنامه‌ریزی استان به طرحهای مشخص اختصاص داده‌می‌شود.
3 - ایجاد هر گونه تعهد برای سالهای بعد و همچنین پروژه‌هایی که به تنهایی قابل بهره‌برداری نباشد با مبلغ بیش از سیصد و پنجاه میلیون(350000000) ریال از اعتبارات بندهای 1 و 2 این تبصره ممنوع می‌باشد.
4 - مبلغ یکصد و بیست و یک میلیارد (121000000000) ریال از اعتبار منظور شده در ردیف 503002 قسمت چهارم این قانون به منظور‌بازسازی مناطق مختلف کشور که در اثر عوامل غیر مترقبه از قبیل سیل، زلزله، خشکسالی و آتش‌سوزی، طوفان و یا پیشروی آب دریا خسارت دیده و‌یا می‌بینند اختصاص می‌یابد که لازم است یازده درصد (11%) آن برای پیشگیری از وقوع این امور (‌از قبیل سیل‌بند و آبخیزداری و نیز طرحهای کمیته‌ملی کاهش اثرات بلایای طبیعی) هزینه گردد.
‌این اعتبار به پیشنهاد وزارت کشور و تأیید سازمان برنامه و بودجه و تصویب هیأت وزیران بین استانهای آسیب‌دیده تقسیم می‌شود.
5 - مبلغ پنج میلیارد (5000000000) ریال از اعتبارات این بند برای تأمین خوابگاه‌های دانش‌آموزان محروم و فرزندان خانواده‌های معتاد در اختیار‌کمیته امداد امام خمینی قرار می‌گیرد.
6 - بند 1 این قسمت تا مبلغ یکصد و هفتاد و پنج میلیارد و پانصد میلیون 175500000000) ریال نسبت به مازاد مبلغ سی و چهار میلیارد و پانصد‌میلیون (34500000000) ریال، بند 2 این قسمت تا مبلغ سی میلیارد (30000000000) ریال نسبت به مازاد بیست و چهار میلیارد و پانصد میلیون(24500000000) ریال و بند 4 این قسمت تا مبلغ یکصد و پنجاه میلیارد (150000000000) ریال نسبت به مازاد یکصد و بیست و یک میلیارد(121000000000) ریال از بند (‌د) ماده واحده تأمین خواهد شد.
ب - وزارت کشور می‌تواند از محل تسهیلات اعتباری سیستم بانکی تا مبلغ یکصد و پنجاه میلیارد (150000000000) ریال وام به مالکان‌واحدهای مسکونی، تجاری، صنعتی، معدنی، کشاورزی، بهداشتی و درمانی خسارت‌دیده در مناطق فوق‌الذکر اعطاء نماید.
‌مابه‌التفاوت سود و کارمزد تسهیلات اعطایی بانکی در لایحه بودجه سالهای آینده منظور خواهد شد. دولت موظف است بازپرداخت تسهیلات اعطایی‌توسط بانکها را که در این بند پیش‌بینی شده است تضمین نماید. تضمین فوق نافی وظایف بانکها جهت وصول مطالبات معوق لاوصول فوق‌الذکر‌نخواهد بود.
‌استفاده‌کنندگان از تسهیلات اعتباری این بند ملزم به بازپرداخت مطالبات بانک بوده و عدم پرداخت آن در حکم تصرف غیر قانونی در اموال و وجوه‌دولتی است.
ج - مبلغ دوازده میلیارد (12000000000) ریال از اعتبارات ردیف 503001 قسمت چهارم این قانون در اختیار وزارت کشور قرار می‌گیرد تا به‌پروژه‌های پیشنهادی شورای اجتماعی استانها که به تصویب کمیته برنامه‌ریزی استانها می‌رسد اختصاص یابد.
استخدام و اشتغال افراد تحت هر عنوان‌و توسعه تشکیلات و ایجاد تعهد برای سالهای بعد از محل این بند ممنوع می‌باشد.
‌د - مبلغ هشت میلیارد و پانصد میلیون (8500000000) ریال از اعتبارات جاری ردیف 503001 قسمت چهارم این قانون در اختیار وزارت کشور‌قرار می‌گیرد تا صرف هزینه‌های انتخابات شوراهای اسلامی کشوری (‌شهر - روستا) در سال 1373 نماید.
ه - باقیمانده اعتبارات عمرانی ردیف 503002 و اعتبارات جاری 503001 به پیشنهاد دستگاه‌های اجرایی و تصویب هیأت وزیران به هزینه‌های‌ضروری اختصاص می‌یابد.
‌تبصره 7 -
‌الف - به سازمان آموزش فنی و حرفه‌ای وزارت کار و امور اجتماعی اجازه داده می‌شود تا پنج درصد (5%) درآمد موضوع ماده 14 قانون کارآموزی‌حداکثر تا مبلغ یک میلیارد (1000000000) ریال را که از کلیه واحدهای صنعتی، تولیدی و خدماتی مشمول قوانین کار و تأمین اجتماعی وصول‌خواهد شد جهت تشویق، ترغیب و افزایش کارآیی کارکنانی که در تحقق اهداف سازمان و افزایش درآمد دولت فعالیت مؤثر دارند، هزینه نماید.
‌دستورالعمل این بند به پیشنهاد سازمان آموزش فنی و حرفه‌ای به تصویب وزیر کار و امور اجتماعی می‌رسد.
ب - تا سقف سه میلیارد (3000000000) ریال حاصل از اجرای بند (ب) ماده 38 قانون وصول برخی از درآمدهای دولت و مصرف آن در موارد‌معین و کمکهای داوطلبانه مردمی و دولتی به فعالیتهای صندوق حمایت از فرصتهای شغلی منتقل می‌گردد.
‌هر گونه استخدام، خرید ساختمان و پرداخت هزینه‌های وزارت کار و امور اجتماعی و سازمانهای وابسته (‌به استثناء موارد مربوط به صندوق‌قرض‌الحسنه حمایت از فرصتهای شغلی ) از محل وصولی این بند ممنوع است.
‌آیین‌نامه اجرایی این بند توسط وزارت کار و امور اجتماعی، وزارت امور اقتصادی و دارایی و سازمان برنامه و بودجه تهیه و تا پایان فروردین ماه سال1373 به تصویب هیأت وزیران خواهد رسید.
ج - تا سقف دو میلیارد (2000000000) ریال حاصل از محل درآمد بند (ب) ماده 38 قانون فوق‌الذکر جهت احداث و تکمیل مراکز آموزشی، فنی و‌حرفه‌ای موضوع طرح شماره 31103254 اضافه می‌گردد.
‌د - به وزارت کار و امور اجتماعی اجازه داده می‌شود معادل پنج میلیارد (5000000000) ریال جهت تقویت مراکز کارآموزی سیار و اجرای‌برنامه‌های آموزشی فنی و حرفه‌ای در پادگانها با هماهنگی ستاد فرماندهی کل قوا از طریق سازمان آموزش فنی و حرفه‌ای هزینه نماید.
‌آیین‌نامه نحوه اجرای این بند توسط وزارتخانه‌های کار و امور اجتماعی، دفاع و پشتیبانی نیروهای مسلح جمهوری اسلامی ایران و سازمان برنامه و‌بودجه تهیه و تا پایان فروردین ماه سال 1373 به تصویب هیأت وزیران خواهد رسید.
ه - به وزارت کار و امور اجتماعی اجازه داده می‌شود در سال 1373 بر اساس ماده 154 قانون کار از واحدهای تولیدی که نتوانند نسبت به ایجاد‌فضای ورزشی، فرهنگی و تفریحی در داخل کارگاه خود اقدام نمایند، به ازای هر نفر دوازده هزار (12000) ریال سالانه دریافت و به حساب درآمد‌عمومی کشور نزد خزانه‌داری کل موضوع ردیف 419945 قسمت سوم این قانون واریز نمایند و معادل پنجاه درصد (50%) وجوه واریزی فوق از محل‌اعتبار ردیف 30501246 قسمت دوم پیوست شماره (1) این قانون به وزارت مذکور اختصاص داده می‌شود تا صرف ایجاد و توسعه اماکن ورزشی،‌فرهنگی و تفریحی نماید.
‌معادل پنجاه درصد (50%) دیگر از بند "‌د" ماده واحده این قانون تأمین خواهد شد.
‌و - به وزارت کار و امور اجتماعی اجازه داده می‌شود در سال 1373 در مقابل صدور و تمدید پروانه کار اتباع خارجی در ایران نسبت به دریافت‌مبلغ دویست و چهار هزار (240000) ریال برای صدور و یکصد و پنجاه هزار (150000) ریال برای تمدید در هر مورد وصول و به حساب درآمد‌عمومی کشور نزد خزانه‌داری کل موضوع ردیف 419911 قسمت سوم این قانون واریز نماید.
‌پنجاه درصد (50%) مبالغ واریز شده جهت طرح تکمیل مجتمع آموزشی و پژوهشی کار به شماره طبقه‌بندی31203236 قسمت دوم پیوست شماره(1) این قانون به مصرف خواهد رسید.
‌معادل پنجاه درصد (50%) دیگر از بند (‌د) ماده واحده این قانون تأمین خواهد شد.
‌ز - به وزارت کار و امور اجتماعی اجازه داده می‌شود در سال 1373 بابت هزینه‌های مربوط به:
1 - مدارک و نقشه‌های ساختمانی و طرحهای احداث و توسعه کارگاه‌های موضوع ماده 87 قانون کار.
2 - ثبت تشکلهای کارگری و کارفرمایی موضوع فصل ششم قانون کار (‌به میزان پنج درصد حق عضویت اعضاء).
3 - بررسی طرحهای طبقه‌بندی مشاغل موضوع مواد 48 و 49 قانون کار.
4 - ارائه خدمات بهداشتی و آموزشی و ایمنی و حفاظت کار حسب تقاضای کارفرمایان.
5 - فروش نشریات و جزوات آموزشی.
‌مبالغی بر اساس تعرفه‌ای که به پیشنهاد وزارت مزبور به تصویب هیأت وزیران می‌رسد دریافت و به حساب درآمد عمومی کشور موضوع ردیف419959 قسمت سوم این قانون واریز و معادل پنجاه درصد (50%) وجوه واریزی فوق از محل اعتبار ردیف 112505 قسمت چهارم این قانون در‌اختیار وزارت کار و امور اجتماعی قرار خواهد گرفت تا در جهت توسعه دوره‌های آموزشی مربوط به حفاظت فنی - ایمنی کار و آموزش تشکیلات‌کارگری و کارفرمایی و تقویت بازرسی کار و اجرای شناسنامه کار به مصرف برسد.
ح - به وزارت کار و امور اجتماعی اجازه داده می‌شود در سال 1373 از طریق واحدهای آموزشی و تحقیقاتی خود قراردادهای اجرای طرحهای‌آموزشی و پژوهشی را با شخصیتهای حقیقی و حقوقی منعقد نموده، وجوه حاصله را به حساب درآمد عمومی کشور نزد خزانه‌داری کل موضوع ردیف410351 قسمت سوم این قانون واریز و معادل با پنجاه درصد (50%) وجوه واریزی فوق را از محل اعتبار ردیف 112506 قسمت چهارم این قانون‌دریافت و صرف تجهیز و تقویت بنیه علمی مؤسسات مذکور نماید.
‌معادل پنجاه درصد (50%) دیگر از بند (‌د) ماده واحده این قانون تأمین خواهد شد.
ط - به وزارت کار و امور اجتماعی اجازه داده می‌شود در سال 1373 با همکاری دستگاه‌های ذیربط نسبت به شناسایی بازار کار با رعایت ارزشها در‌کلیه کشورها و تقویت نیروی متخصص و اعزام آنها اقدام و صد درصد (100%) هزینه‌های آموزشی و سی درصد (30%) حقوق و مزایای آنان در اولین‌ماه اشتغال طبق ضوابطی که توسط وزارت کار و امور اجتماعی پیشنهاد و به تصویب هیأت وزیران خواهد رسید وصول و صد درصد (100%) آن را به‌حساب درآمد عمومی کشور نزد خزانه‌داری کل موضوع ردیف 419960 قسمت سوم این قانون واریز نماید. معادل پنجاه درصد (50%) از درآمدهای‌واریز شده فوق از محل اعتبار ردیف 112507 قسمت چهارم این قانون در اختیار وزارت کار و امور اجتماعی قرار خواهد گرفت تا به منظور ایجاد‌فرصتهای شغلی جهت ایجاد مشاغل جدید به مصرف برد.
‌معادل پنجاه درصد (50%) دیگر از بند (‌د) ماده واحده این قانون تأمین خواهد شد.
ی - پنجاه میلیارد (50000000000) ریال از بند (‌د) ماده واحده در اختیار صندوق قرض‌الحسنه حمایت از فرصتهای شغلی قرار می‌گیرد، به منظور‌ایجاد فرصتهای شغلی جدید و حفاظت از مشاغل موجود در سراسر کشور هزینه گردد.
‌تبصره 8 -
‌الف - به وزارت آموزش و پرورش اجازه داده می‌شود اعتبارات سال 1373 مربوط به هزینه سرانه واحدهای آموزشی خود را در مرکز و استانها، بر‌اساس قانون "‌هزینه سرانه واحدهای آموزشی وابسته به وزارت آموزش و پرورش مصوب 1360.10.21" توزیع و پرداخت و به هزینه قطعی منظور‌نماید.
‌منظور نمودن هزینه‌های پرسنلی ضمن هزینه سرانه واحدهای مذکور مجاز نخواهد بود.
ب - مبلغ چهل و پنج میلیارد (45000000000) ریال از منابع سیستم بانکی یک‌سوم به صورت قرض‌الحسنه و دو سوم به صورت سایر تسهیلات‌بانکی با حداقل کارمزد به منظور تقویت تعاونی مصرف کارکنان و فرهنگیان وزارت آموزش و پرورش و سایر تعاونیهای کارمندی به ترتیب به نسبت‌چهارپنجم و یک پنجم به عنوان سرمایه در گردش در اختیار اتحادیه شرکتهای تعاونی مصرف کارکنان و فرهنگیان وزارت آموزش و پرورش و سایر‌تعاونیهای کارمندی قرار می‌گیرد.
‌دولت موظف است بازپرداخت تسهیلات اعطایی توسط بانکها را که در این بند پیش‌بینی گردیده است تضمین نماید. تضمین فوق نافی وظایف بانکها‌جهت وصول مطالبات معوق فوق‌الذکر نخواهد بود.
‌استفاده‌کنندگان از تسهیلات اعتباری این بند ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در اموال و وجوه‌دولتی است.
‌دولت مکلف است هفت درصد (7%) مابه‌التفاوت کارمزد قرض‌الحسنه وام بانکی حاصل از اجرای قانون تأمین مسکن فرهنگیان را در مورد وام کلیه‌طرحهایی که از تاریخ تصویب این قانون پرداخت شده و در سال 1373 پرداخت می‌شود، پرداخت نماید. اعتبار مورد نیاز برای پرداخت مابه‌التفاوت‌ناشی از این تبصره به میزان ده میلیارد (10000000000) ریال از محل اعتبار طرح شماره 30804208 مندرج در پیوست شماره (1) این قانون تأمین‌خواهد شد.
‌بانکهای عامل موظفند بدون اخذ وثیقه و صرفاً بر اساس تأیید و معرفی آموزش و پرورش منطقه وام مسکن مورد نیاز معلمان مقیم روستا را با همین‌تسهیلات پرداخت نمایند.
ج - به وزارت آموزش و پرورش اجازه داده می‌شود در سال 1373 تمام یا قسمتی از زمینها و ساختمانهای اداری و یا آموزشی خود را به قیمت روز‌به فروش رسانده و وجوه مربوطه را به حساب درآمد عمومی کشور نزد خزانه‌داری کل موضوع ردیف 423200 قسمت سوم این قانون واریز نماید.‌معادل وجوه واریزی فوق از محل اعتبار ردیف 503200 قسمت چهارم این قانون صرف توسعه فضاهای آموزشی و ایجاد تسهیلاتی برای فرهنگیان‌کشور گردد.
‌د - کلیه کارخانجات، بانکها و شرکتهای دولتی و وابسته به دولت و شرکتهایی که شمول قانون بر آنها مستلزم ذکر نام است موظفند دو درصد (2%)‌سود ناخالص سال قبل خود را در جهت تأمین فضاهای آموزشی و پرورشی و دانشگاهی مورد نیاز فرزندان لازم‌التعلیم پرسنل تحت پوشش خود و یا در‌جهت احداث، توسعه، تعمیر و تجهیز فضاهای آموزشی و پرورشی (‌غیر اداری) و ساخت مراکز فرهنگی، سینما کتابخانه مورد نیاز سایر اقشار به طور‌مستقیم یا از طریق وزارتخانه‌های آموزش و پرورش و فرهنگ و ارشاد اسلامی به ترتیب به نسبت دو سوم و یک سوم به مصرف برسانند.
‌کل هزینه‌های انجام شده با تأیید وزارتخانه‌های آموزش و پرورش و فرهنگ و ارشاد اسلامی جزء هزینه‌های قابل قبول مؤدیان مالیاتی تلقی و از درآمد‌مشمول مالیات آنها کسر خواهد شد.
‌آیین‌نامه اجرایی این بند توسط وزارتخانه‌های آموزش و پرورش و فرهنگ و ارشاد اسلامی تهیه و ظرف یک ماه پس از تصویب این قانون به تصویب‌هیأت وزیران خواهد رسید.
ه - کلیه هزینه‌هایی که توسط اشخاص خیر اعم از حقیقی و یا حقوقی و بخشهای مردمی برای مشارکت در امور عام‌المنفعه و تحت نظارت مراجع‌ذیربط در سال 1373 صرف احداث و تکمیل فضاهای آموزشی و پرورشی، آموزشگاه‌های فنی و حرفه‌ای و اماکن ورزشی شود به عنوان هزینه قابل‌قبول مالیاتی تلقی خواهد شد و از درآمد مشمول مالیات آنها کسر می‌گردد.
‌ساخت و ساز فضاهای یاد شده و انتقال آنها به مراجع مربوط از پرداخت هر گونه عوارض و مالیات معاف است.
‌و - شهرداریها موظفند دو درصد (2%) از درآمد ناخالص سال 1373 خود را به احداث و تجهیز مراکز آموزشی، پرورشی، فرهنگی و هنری از قبیل‌مدارس، دانشگاه‌ها، سینما، کتابخانه، سالن تئاتر و اجتماعات و کانونهای بسیج اختصاص دهند که با نظر وزارتخانه‌های آموزش و پرورش، فرهنگ و‌ارشاد اسلامی، فرهنگ و آموزش عالی، دفاع و پشتیبانی نیروهای مسلح و سازمان تبلیغات اسلامی در این زمینه هزینه گردد.
‌آیین‌نامه اجرایی این بند بنا به پیشنهاد وزارتخانه‌های آموزش و پرورش، فرهنگ و ارشاد اسلامی، کشور و دفاع و پشتیبانی نیروهای مسلح حداکثر‌ظرف دو ماه به تصویب هیأت وزیران خواهد رسید.
‌وزارت کشور موظف است هر چهار ماه یک بار گزارش عملکرد شهرداریها را در این زمینه، به کمیسیون آموزش و پرورش ارائه نماید.
‌ز - به وزارت آموزش و پرورش اجازه داده می‌شود در سال 1373 به منظور توسعه آموزشهای پاره‌وقت و تکمیلی و همچنین استفاده بهینه از‌امکانات موجود، نسبت به اجاره عادلانه ساختمانها و امکانات آموزشی مدارس در خارج از نوبت اجرای آموزشهای رسمی، برای تشکیل کلاسهای‌فوق برنامه و تقویتی با رعایت کلیه اصول اخلاقی و تربیتی به فرهنگیان واجد شرایط بر اساس آیین‌نامه‌ای که به تصویب هیأت وزیران می‌رسد، اقدام‌نماید.
‌درآمد حاصل از این امر به حساب درآمد عمومی کشور نزد خزانه‌داری کل موضوع ردیف 330900 قسمت سوم این قانون واریز و معادل آن از ردیف503116 قسمت چهارم این قانون تا مبلغ سیصد میلیون (300000000) ریال در اختیار وزارت آموزش و پرورش قرار داده می‌شود تا جهت پرداخت‌هزینه‌های مربوط به تجهیز و توسعه مدارس و همچنین تقویت و توسعه آموزشهای دوره‌های راهنمایی و متوسطه به ویژه در مناطق محروم هزینه‌شود.
ح - به وزارت آموزش و پرورش اجازه داده می‌شود عوارض و عواید مندرج در بندهای 2، 3 و 4 ماده 13 قانون تشکیل شوراهای آموزش و پرورش‌را در مناطقی که شورای آموزش و پرورش در آنها در سال 1373 تشکیل نمی‌شود وصول و به حساب خزانه‌داری کل واریز نماید. معادل پنجاه درصد(50%) وجوه واریزی تا سقف بیست و پنج میلیارد (25000000000) ریال از محل اعتبار ردیف 127535 قسمت چهارم این قانون در اختیار وزارت‌آموزش و پرورش قرار می‌گیرد تا به منظور رشد کیفی فعالیتهای آموزشی و توسعه و تجهیز فضاهای آموزشی و پرورشی در همان مناطق به مصرف‌برساند.
‌آیین‌نامه اجرایی این بند به پیشنهاد وزارت آموزش و پرورش به تصویب هیأت وزیران خواهد رسید.
ط - حداکثر تا پنج درصد (5%) از سرجمع اعتبارات جاری و عمرانی ادارات کل آموزش و پرورش استانها به نسبت جمعیت روستایی و‌دانش‌آموزان روستایی کسر و تحت ردیفهایی با عناوین زیر اختصاص یابد:
1 - ایاب و ذهاب دانش‌آموزان راهنمای و متوسطه روستایی.
2 - تحت پوشش قرار دادن دانش‌آموزان راهنمایی و متوسطه روستایی از راه‌های مناسب.
3 - تأمین مسکن معلمان مشغول تدریس در روستاها از طریق اجاره - خرید - احداث.
4 - ایاب و ذهاب معلمان روستایی.
5 - تأمین وسایل آموزشی و کمک آموزشی مدارس روستایی.
6 - تغذیه رایگان دانش‌آموزان روستایی.
ی - وزارت آموزش و پرورش مکلف است فوق‌العاده خاص مشاغل آموزشی موضوع تبصره 2 ماده 4 قانون نظام هماهنگ پرداخت را در مورد‌کارکنان دیپلم و زیر دیپلم پنج درصد (5%) فوق دیپلم ده درصد (10%) لیسانس و بالاتر پانزده درصد (15%) در سال 1373 پرداخت نماید.
ک - به منظور تعدیل هزینه غذایی مدارس شبانه‌روزی و افزایش آن از 750 ریال به 1500 ریال در روز مبلغ سی میلیارد (30000000000) ریال از‌محل بند د ماده واحده در اختیار وزارت آموزش و پرورش قرار می‌گیرد.
‌تبصره 9 -
‌الف - مبلغ یک هزار و هشتصد و شانزده میلیارد (1816000000000) ریال از اعتبار ردیف 503041 موضوع جدول شماره 1 مندرج در قسمت‌نهم این قانون در اختیار وزارت دفاع و پشتیبانی نیروهای مسلح جمهوری اسلامی ایران قرار می‌گیرد تا در قالب برنامه‌های مصوب فرماندهی نیروهای‌مسلح جمهوری اسلامی ایران هزینه گردد. این اعتبار بنا به درخواست وزارت دفاع و پشتیبانی نیروهای مسلح جمهوری اسلامی ایران و به پیشنهاد‌سازمان برنامه و بودجه و تصویب هیأت وزیران اختصاص می‌یابد.
‌پرداخت بدهیهای معوقه نیروهای مسلح جمهوری اسلامی ایران بابت آب، برق، سوخت، مخابرات و راه‌آهن و سایر بدهیها به شهرداریها، آستان قدس‌رضوی و سازمان اوقاف به میزان حداقل یکصد و دوازده میلیارد (112000000000) ریال از محل اعتبارات این بند بنا به پیشنهاد سازمان برنامه و‌بودجه و تصویب هیأت وزیران تأمین خواهد شد.
ب - نیروهای مسلح جمهوری اسلامی ایران (‌نظامی و انتظامی) موظفند مهمات و تجهیزات نظامی مورد نیاز خود را از سازمان صنایع دفاع، صنایع‌الکترونیک و سازمان صنایع هوایی و سازمانهای تابعه و وابسته وزارت دفاع و پشتیبانی نیروهای مسلح تأمین نمایند و صرفاً آن قسمت از تجهیزات‌نظامی را که با تأیید وزیر دفاع و وزرای صنعتی در داخل کشور قابل تولید نباشند منحصراً توسط وزارت دفاع و پشتیبانی نیروهای مسلح جمهوری‌اسلامی ایران از خارج خریداری نمایند.
ج - تبصره 45 قانون بودجه سال 1364 کل کشور و تبصره 47 قانون بودجه سال 1359 کل کشور سایر قوانین و مقررات مغایر با مفاد این تبصره‌ملغی می‌گردد.
‌د - نیروی انتظامی جمهوری اسلامی ایران موظف است که حداقل چهل درصد (40%) از اعتبار ردیف 11102000 تحت عنوان برنامه احداث‌ساختمانهای انتظامی را صرف احداث ساختمانهای پاسگاه‌های مرزی و گذرگاه‌های مهم کشور نماید.
ه - وزارتخانه‌های دفاع و پشتیبانی نیروهای مسلح جمهوری اسلامی ایران و کشور موظفند گزارش عملکرد این تبصره را هر شش ماه یک بار از‌طریق سازمان برنامه و بودجه به کمیسیونهای دفاع، برنامه و بودجه، شوراها و امور داخلی کشور و دیوان محاسبات و بودجه و امور مالی مجلس‌شورای اسلامی ارسال دارند.
‌و - به سازمان برنامه و بودجه اجازه داده می‌شود در پایان هر سه ماه معادل ارزش خدمات ارائه شده راه‌آهن و بهای سوخت، آب، برق و مخابرات‌مصرفی همان سال نیروهای مسلح جمهوری اسلامی ایران را در صورت عدم پرداخت توسط دستگاه‌های ذیربط با هماهنگی وزارت دفاع و پشتیبانی‌نیروهای مسلح از اعتبارات دستگاه‌های ذیربط کسر و به دستگاه طلبکار پرداخت نماید. همچنین هزینه‌های سوخت، آب، برق، مخابرات و تعمیرات‌خانه‌های سازمانی توسط بهره‌بردار و هزینه‌های واحدهایی از نیروهای مسلح جمهوری اسلامی ایران که به کارهای انتفاعی می‌پردازند از محل‌درآمدهای مزبور پرداخت خواهد شد.
‌ز - به نیروهای مسلح و وزارت دفاع و پشتیبانی نیروهای مسلح اجازه داده می‌شود به هر میزان که از اعتبارات برنامه یکم با مجوز ستاد کل‌نیروهای مسلح صرفه‌جویی نمایند، اعتبارات مزبور را در جهت تقویت کادر موجود در قالب سایر برنامه‌ها و یا احداث خانه‌های سازمانی سپاه به میزان‌مورد تأیید ستاد کل نیروهای مسلح هزینه نمایند.
ه - هر نوع جابجایی اعتبارات صندوقهای بازنشستگی نیروهای مسلح ممنوع می‌باشد.
ح - به نیروهای مسلح و وزارت دفاع و پشتیبانی نیروهای مسلح جمهوری اسلامی ایران اجازه داده می‌شود با توجه به تخصصها و تواناییها و‌ظرفیت نیروهای تحت نظر خود با حفظ کامل توان رزمی برای اجرای طرحها و پروژه‌های عمرانی تجهیزات مهندسی در اختیار دستگاه‌های اجرایی‌کشور قرار داده یا با آنان قرارداد پیمانکاری منعقد نماید.
‌کلیه وجوه دریافتی از بابت قراردادهای مذکور به حساب درآمد عمومی واریز و معادل آن تا سقف یکصد و هفده میلیارد و نهصد و پنجاه میلیون(117950000000) ریال از محل اعتبار مربوطه در قسمت چهارم این قانون ردیفهای (503148 و 503149 و 503161) جهت انجام هزینه‌های‌مربوطه بر حسب مبلغ قرارداد در اختیار واحد پیمانکار قرار خواهد گرفت.
‌نظارت مالی موضوع ماده 90 قانون محاسبات عمومی کشور در مورد اعتبارات مذکور به عهده وزیر دفاع و پشتیبانی نیروهای مسلح جمهوری اسلامی‌ایران و یا فرمانده نیروی مربوطه می‌باشد و اختیارات و وظایفی که در قانون مذکور به عهده ذیحساب است به عهده مسئول امور مالی در واحد طرف‌قرارداد می‌باشد که با حکم فرمانده نیرو در واحد مربوط و وزارت دفاع و پشتیبانی نیروهای مسلح جمهوری اسلامی ایران به این سمت منصوب‌می‌گردد.
ط - به نیروی انتظامی جمهوری اسلامی ایران اجازه داده می‌شود در سال 1373 با هماهنگی وزارت کشور:
1 - از محل فروش اموال منقول و غیر منقول تا مبلغ ده میلیارد (10000000000) ریال به حساب خزانه‌داری کل ردیف 423300 قسمت سوم این‌قانون واریز نماید. معادل پنجاه درصد (50%) وجوه واریز شده فوق از محل اعتبار ردیف 503201 قسمت چهارم این قانون در اختیار این نیرو قرار‌خواهد گرفت تا در جهت احداث، تعمیر، تجهیز پاسگاه‌های مرزی و تبدیل به احسن نمودن خودروهای پاسگاههای انتظامی هزینه نماید.
2 - در اجرای طرح تعویض پلاک خودروهای کشور به ازای هر دستگاه خودرو حداکثر مبلغ پانزده هزار (15000) ریال دریافت و به حساب درآمد‌عمومی کشور نزد خزانه‌داری کل ردیف 410207 قسمت سوم این قانون واریز نماید و معادل پنجاه درصد (50%) وجوه واریز شده فوق از محل اعتبار‌ردیف 503202 قسمت چهارم این قانون در اختیار نیروی انتظامی قرار خواهد گرفت تا جهت مکانیزه کردن سیستم شماره‌گذاری و سایر هزینه‌های لازم‌مصرف نماید.
3 - از محل سود حاصله از فعالیت "‌شرکت تولید و عمران" تا مبلغ پنج میلیارد (5000000000) ریال به حساب خزانه‌داری کل ردیف 594800‌قسمت سوم این قانون واریز نماید و معادل پنجاه درصد (50%) وجوه واریز شده در اختیار نیروی انتظامی قرار خواهد گرفت تا حداقل هشتاد درصد(80%) آن را جهت احداث پاسگاه‌های مرزی و ساحلی و تعمیر و نگهداری آنها هزینه نماید.
4 - راهنمایی و رانندگی مجاز است نسبت به صدور برگ معاینه وسایل نقلیه اقدام و در قبال آن حداقل پانصد (500) و حداکثر سه هزار (3000)‌ریال دریافت و به حساب درآمد عمومی کشور نزد خزانه‌داری کل موضوع ردیف 410208 قسمت سوم این قانون واریز نماید.
معادل پنجاه درصد(50%) وجوه واریز شده فوق از محل اعتبار ردیف 503203 این قانون در اختیار نیروی انتظامی قرار خواهد گرفت تا هشتاد درصد (80%) آن را جهت‌تکمیل و تعمیر و تجهیز پاسگاه‌های نیروی انتظامی و راهنمایی و بیست درصد (20%) دیگر را برای امور جاری نیرو هزینه نماید.
ی - گزارش نحوه مصرف اعتبار مربوط به خرید کلیه اقلام دفاعی از محل این تبصره توسط حسابرسان منتخب هیأتی مرکب از اعضاء زیر و با‌همکاری وزارت دفاع و پشتیبانی نیروهای مسلح جمهوری اسلامی ایران تهیه می‌شود و در اختیار این هیأت قرار می‌گیرد: 1 - یکی از اعضاء کمیسیون امور دفاعی مجلس شورای اسلامی به انتخاب مجلس شورای اسلامی.
2 - یکی از اعضاء کمیسیون برنامه و بودجه مجلس شورای اسلامی به انتخاب مجلس شورای اسلامی.
3 - یکی از اعضاء کمیسیون دیوان محاسبات مجلس شورای اسلامی به انتخاب مجلس شورای اسلامی.
4 - یکی از اعضاء کمیسیون شوراها و امور داخلی کشور مجلس شورای اسلامی به انتخاب مجلس شورای اسلامی.
5 - رییس دیوان محاسبات کشور.
6 - معاون وزیر دفاع و پشتیبانی نیروهای مسلح جمهوری اسلامی ایران.
7 - معاون یا نماینده تام‌الاختیار رییس سازمان برنامه و بودجه.
‌ریاست هیأت با انتخاب اعضاء خواهد بود و وظایف دبیرخانه هیأت به عهده وزارت دفاع می‌باشد.
‌اولین جلسه هیأت حداکثر تا پایان فروردین ماه سال 1373 با دعوت وزیر دفاع و پشتیبانی نیروهای مسلح جمهوری اسلامی ایران تشکیل می‌شود.
‌این هیأت موظف است حداقل ماهی یک بار تشکیل جلسه داده و جلسات هیأت با حضور دوسوم اعضاء رسمیت خواهد داشت. نتیجه بررسی‌گزارشهای مذکور توسط هیأت به استحضار مقام معظم رهبری و ریاست جمهوری و ریاست مجلس شورای اسلامی می‌رسد. رسیدگی این هیأت نافی‌وظایف و مسئولیتهای دیوان محاسبات کشور نیست.
ک - وزارتخانه‌های دفاع و پشتیبانی نیروهای مسلح جمهوری اسلامی ایران و کشور موظفند گزارش عملکرد این تبصره را هر شش ماه یک بار از‌طریق سازمان برنامه و بودجه به کمیسیونهای دفاع، برنامه و بودجه، شوراها و امور داخلی کشور و دیوان محاسبات و بودجه و امور مالی مجلس‌شورای اسلامی ارائه نمایند.
ل - خریدهای خارجی اقلام عمده دفاعی زیر نظر هیأتی مرکب از اعضاء زیر در حدود اعتبارات مصوب انجام می‌گیرد:
1 - نماینده رییس جمهور.
2 - نماینده رییس ستاد کل نیروهای مسلح.
3 - نماینده وزیر دفاع و پشتیبانی نیروهای مسلح جمهوری اسلامی ایران.
4 - نماینده رییس ستاد مشترک ارتش جمهوری اسلامی ایران.
5 - نماینده ستاد مشترک سپاه پاسداران انقلاب اسلامی ایران.
6 - نماینده وزیر امور خارجه.
‌ریاست هیأت با نماینده ریاست جمهوری اسلامی ایران می‌باشد.
‌ضمناً سه نفر از نمایندگان کمیسیونهای برنامه و بودجه، امور دفاعی و سیاست خارجی مجلس شورای اسلامی به انتخاب مجلس شورای اسلامی و‌یک نفر نماینده وزیر اطلاعات به عنوان ناظر در هیأت فوق‌الذکر شرکت می‌نمایند و وظیفه دبیرخانه هیأت را وزارت دفاع و پشتیبانی نیروهای مسلح‌جمهوری اسلامی ایران عهده‌دار می‌باشد.
‌هیأت حداکثر تا پایان فروردین ماه سال 1373 با دعوت وزیر دفاع و پشتیبانی نیروهای مسلح جمهوری اسلامی ایران تشکیل می‌شود.
‌هیأت موضوع این بند، مجاز به تأیید خریدهای خارجی قابل تولید در داخل نمی‌باشد.
همچنین افتتاح اعتبار اسنادی برای خریدهای مذکور توسط بانک‌مرکزی جمهوری اسلامی ایران و سایر بانکهای کشور قبل از تأیید هیأت موضوع این بند ممنوع می‌باشد.
‌تبصره 10 -
‌الف - مبلغ هفت میلیارد (7000000000) ریال اعتبار منظور در ردیف 129026 جهت راه‌اندازی بیمارستانهای آماده بهره‌برداری در سطح کشور و‌مراکز قرنطینه‌ای و استخدام کادر مورد نیاز با تأیید سازمان امور اداری و استخدامی کشور اختصاص یافته و حسب مورد به پیشنهاد وزارت بهداشت،‌درمان و آموزش پزشکی و از طریق سازمان برنامه و بودجه به سقف اعتبارات جاری دانشگاه‌ها و دانشکده‌های علوم پزشکی و سازمانهای منطقه‌ای‌بهداشت و درمان استانها افزوده خواهد شد.
‌مبلغ هفت میلیارد (7000000000) ریال از ردیف 129002 مستقیماً به حساب هیأت امناء واریز می‌گردد تا صرف راه‌اندازی و تجهیز و پرداختهای‌بیمارستانهای همکار برای درمان بیماران پیوند کلیه، جراحی چشم و قلب و بیماران سرطان خون شود.
‌شرایط واردات مواد و وسایل و ثبت سفارش و پرداختها و دریافتها فقط تابع آیین‌نامه‌ای است که به تصویب وزیر بهداشت، درمان و آموزش پزشکی‌خواهد رسید.
واردات فوق از هر گونه مالیات، عوارض، حقوق گمرکی، ثبت سفارش، سود بازرگانی و پرداخت مابه‌التفاوت معاف است.
‌دانشکده‌ها، بیمارستانها و مؤسساتی که از امکانات هیأت امناء استفاده می‌کنند موظفند ضوابط مفاد آیین‌نامه‌ای را که به پیشنهاد هیأت امناء و تصویب‌وزیر بهداشت، درمان و آموزش پزشکی می‌رسد، اجرا نمایند.
‌تجهیزات و ملزومات پزشکی که توسط وزارت بهداشت، درمان و آموزش پزشکی علاوه بر سهمیه دولتی وارد می‌شود می‌تواند به صورت کالاهای‌بدون انتقال ارز حاصل از صادرات و ارز شناور اولویت‌دار وارد گردد و از معافیتهای مذکور در بند مربوط به هیأت امناء استفاده کند.
ب - وزارت بهداشت، درمان و آموزش پزشکی پس از تأیید سازمان امور اداری و استخدامی کشور و تصویب هیأت وزیران مجاز است جهت‌راه‌اندازی واحدهای مندرج در بند "‌الف" و مراکز بهداشتی و درمانی بیمارستانهای توسعه‌یافته نسبت به استخدام کادر مورد لزوم اقدام نماید.
ج - معادل درآمدهای اکتسابی هر یک از سازمانهای منطقه‌ای بهداشت و درمان استانها موضوع قانون استفاده از درآمدهای اختصاصی وزارت‌بهداشت، درمان و آموزش پزشکی مصوب 1365.5.7 مجلس شورای اسلامی و درآمد حاصل از قراردادهای خاص موضوع قانون تأمین خدمات‌درمانی مستخدمین دولت مصوب 1351.12.27 پس از واریز به خزانه‌داری کل از محل اعتبار درآمد اختصاصی موضوع ردیف 129000 قسمت‌چهارم این قانون در اختیار سازمان منطقه‌ای بهداشت و درمان استان ذیربط قرار می‌گیرد.
‌بیست درصد (20%) از منابع فوق جهت ایجاد فاضلاب و دستگاه زباله‌سوز و تأمین بهداشت محیط بیمارستانها و تعمیر و تکمیل خانه‌های بهداشت و‌مراکز بهداشتی و درمانی شهری و روستایی اختصاص می‌یابد.
‌آیین‌نامه اجرایی این بند حداکثر ظرف یک ماه از تاریخ تصویب این قانون با پیشنهاد مشترک وزارت بهداشت، درمان و آموزش پزشکی و سازمان برنامه‌و بودجه به تصویب هیأت وزیران خواهد رسید.
‌د - آیین‌نامه‌های اجرایی اعتبارات ردیفهای 129022 (‌وزارت بهداشت، درمان و آموزش پزشکی - کمیته امداد امام)، 129023 (‌وزارت بهداشت،‌درمان و آموزش پزشکی - کمیته امداد امام - طرح شهید رجایی) و 131600 بنیاد شهید قسمت چهارم این قانون و نیز آیین‌نامه تشخیص مشمولین‌موضوع اعتبارات ردیف اخیرالذکر تا پایان سال جاری بنا به پیشنهاد وزارت بهداشت، درمان و آموزش پزشکی و تأیید وزارت امور اقتصادی و دارایی و‌سازمان برنامه و بودجه به تصویب هیأت وزیران خواهد رسید.
ه - گمرک ایران موظف است در سال 1373 از هر نخ سیگار وارداتی مبلغ پنج (5) ریال و از هر کیلو پسته صادراتی مبلغ دویست (200) ریال‌دریافت و وجوه دریافتی را به حساب درآمد عمومی کشور نزد خزانه‌داری کل به ترتیب در ردیفهای 593800 و 593900 قسمت سوم این قانون واریز‌نماید.
‌معادل دو پنجم از وجوه دریافتی از سیگار وارداتی و حداکثر شصت درصد (60%) از وجوه دریافتی از پسته صادراتی از محل اعتبار ردیف 503174‌قسمت چهارم این قانون به منظور افزایش کمکهای نقدی و جنسی به مددجویان و مشمولین طرح شهید رجایی در اختیار کمیته امداد امام و معادل یک‌پنجم از وجوه دریافتی از سیگار وارداتی، در اختیار وزارت بهداشت، درمان و آموزش پزشکی قرار گیرد تا یک دوم آن از محل اعتبار ردیف 503218‌ قسمت چهارم این قانون جهت مبارزه با استعمال دخانیات هزینه شود و یک دوم دیگر به سقف اعتبار ردیف 129018 موضوع طرح توسعه شبکه‌های‌بهداشتی و درمانی افزایش یابد.
‌یک‌پنجم مربوط به (‌مبارزه با استعمال دخانیات) جهت فعالیتهای فرهنگی از طریق تولید فیلم و انتشارات از محل اعتبار ردیف 114009 قسمت چهارم‌این قانون در اختیار حوزه اندیشه و هنر اسلامی و معادل یک‌پنجم بقیه وجوه دریافتی از سیگار وارداتی از محل اعتبار ردیف 503204 قسمت چهارم‌این قانون جهت انجام هزینه‌های ضروری در اختیار وزارت آموزش و پرورش قرار می‌گیرد.
‌و - دولت موظف است کلیه وجوهی را که به موجب ماده 18 اساسنامه جمعیت هلال احمر وصول می‌نماید، به خزانه واریز و معادل آن را تا سقف‌نود میلیارد (90.000.000.000) ریال در مقاطع ماهانه در اختیار جمعیت مزبور قرار دهد.
‌ز - به سازمان بهزیستی اجازه داده می‌شود در سال 1373 به منظور استفاده بهینه از امکانات بالقوه منقول و غیر منقول خود نسبت به فروش آنها به‌قیمت روز اقدام و درآمد حاصله را به حساب درآمد عمومی کشور نزد خزانه‌داری کل موضوع ردیف 623100 قسمت چهارم این قانون واریز و معادل‌صد درصد (100%) وجوه واریزی فوق را از محل اعتبار ردیف 503188 قسمت چهارم این قانون دریافت و جهت ایجاد و تجهیز مراکز نگهداری و‌حمایتی مصرف نماید. سازمان مذکور موظف است گزارش اقدامات انجام شده را هر شش ماه یک بار به کمیسیونهای بهداری و بهزیستی و برنامه و‌بودجه مجلس شورای اسلامی ارائه نماید.
ح - دولت موظف است سی درصد (30%) باقیمانده مطالبات سازمان تأمین اجتماعی لغایت سال 1373 را با توافق سازمان مذکور از محل واگذاری‌سهام کارخانجات و مؤسسات دولتی و ملی شده تأدیه و تسویه نماید.
ط - معادل پنجاه درصد (50%) مبالغ واریز شده به حساب درآمد عمومی کشور نزد خزانه‌داری کل موضوع ردیف 422600 قسمت سوم این قانون‌موضوع تبصره 2 ماده واحده قانون اصلاح بند 2 و تبصره 2 ماده 5 قانون لزوم بازآموزی و نوآموزی جامعه پزشکی و ارتقاء سطح دانش پزشکی آنها‌مصوب 1371.6.15 به منظور اجراء و اشاعه فرهنگ اسلامی در جوامع پزشکی و پیراپزشکی و طرح جداسازی و ارائه خدمات بهداشتی و درمانی به‌زنان و مردان از محل اعتبار ردیف 503151 قسمت چهارم این قانون در اختیار وزارت بهداشت، درمان و آموزش پزشکی قرار می‌گیرد.
ی - وزارتخانه‌ها و مؤسسات دولتی و شرکتها و کارخانجات و مؤسساتی که شمول قانون بر آنها مستلزم ذکر نام است در سال 1373 در صورتی که‌بخواهند طبق ضوابط، بیمارستان اختصاصی ایجاد کنند موظفند حق بیمه درمانی و غیر درمانی کارکنان خواهد را به سازمان تأمین اجتماعی و یا وزارت‌بهداشت، درمان و آموزش پزشکی پرداخت نمایند.
ک - کلیه طرحهای بیمارستانی موضوع قسمت دوم پیوست شماره (1) این قانون می‌تواند از تسهیلات و مزایای مقرر در قانون نحوه ایجاد‌تسهیلات لازم برای تسریع در احداث و تجهیز بیمارستانهای 96 شهر کشور، مصوب 69.6.25 مجلس شورای اسلامی بهره‌مند گردد.
ل - به وزارتخانه‌های بهداشت، درمان و آموزش پزشکی و فرهنگ و آموزش عالی اجازه داده می‌شود در سال 1373 هزینه ارزشیابی مدارک‌تحصیلی فارغ‌التحصیلان خارج از کشور را از آنها اخذ و پس از واریز به حساب درآمد عمومی کشور نزد خزانه‌داری کل موضوع ردیفهای 410344 و410433 قسمت سوم این قانون معادل پنجاه درصد (50%) آن را از محل اعتبار ردیفهای 503205 و 503206 قسمت چهارم این قانون برای برگزاری‌امتحانات و عملیات اجرایی ارزشیابی هزینه نمایند.
‌آیین‌نامه مربوط به مبلغ دریافتی به پیشنهاد وزارتخانه‌های بهداشت، درمانی و آموزش پزشکی و فرهنگ و آموزش عالی به تصویب هیأت وزیران‌خواهد رسید.
م - به وزارت بهداشت، درمان و آموزش پزشکی اجازه داده می‌شود در سال 1373 وجوهی را در ازاء صدور پروانه ساخت ورود دارو، ساخت مواد‌غذایی و بهداشتی، صدور پروانه، تأسیس کارخانجات داروسازی و صدور پروانه برای مسئولین فنی آنها دریافت و به حساب درآمد عمومی کشور نزد‌خزانه‌داری کل موضوع ردیف 410420 قسمت سوم این قانون واریز نماید.
‌معادل صد درصد (100%) مبلغ مزبور پس از واریزی به خزانه‌داری کل از محل اعتبار درآمد اختصاصی برنامه خدمات بهداشتی شماره 30302 ردیف129000 قسمت چهارم این قانون در اختیار وزارت بهداشت، درمان و آموزش پزشکی قرار می‌گیرد تا به منظور تقویت و توسعه آزمایشگاه‌های کنترل‌دارو و ارتقاء کمی و کیفی آنها هزینه نماید.
‌مبالغ دریافتی و نحوه هزینه مطابق آیین‌نامه‌ای خواهد بود که توسط وزارت بهداشت، درمان و آموزش پزشکی تهیه و به تصویب هیأت وزیران خواهد‌رسید.
ن - یک درصد از سرجمع بودجه جاری سال 1373 کل کشور (‌به استثنای مبالغی که تا این تبصره تعیین تکلیف گردیده و اعتبارات فصول آموزش‌و پرورش، آموزش عالی و تحقیقات بهداشت و درمان و تغذیه و دفاع) کسر و به سقف بودجه فصل بهداشت و درمان اضافه می‌شود.
‌تبصره 11 -
‌الف - بانک مرکزی جمهوری اسلامی ایران موظف است در سال 1373 مبلغ چهل میلیارد (40000000000) ریال از تسهیلات بانکی کوتاه‌مدت(‌حداکثر یک‌ساله) را به صورت وام در اختیار سازمان تعاون مصرف شهر و روستا قرار دهد تا در جهت کالارسانی به مردم به مصرف برساند. معادل‌حداقل چهل درصد (40%) از مبلغ فوق جهت کالارسانی به روستاییان در اختیار سازمان تعاون روستایی قرار خواهد گرفت.
ب - به منظور حمایت از تسهیل امر ازدواج، بانک مرکزی جمهوری اسلامی ایران موظف است سیصد میلیارد (300000000000) ریال از منابع‌قرض‌الحسنه بانکها را در اختیار مزدوجین سالهای 1372 و 1373 قرار دهد.
‌حداقل بیست درصد (20%) وام ازدواج این بند به جانبازان 25% به بالا، آزادگان و رزمندگانی که لااقل شش ماه متوالی یا یک سال متناوب در جبهه‌ها‌حضور داشته‌اند و افراد تحت پوشش سازمان بهزیستی اختصاص می‌یابد.
‌وام پرداختی حداقل یک میلیون (1000000) ریال و حداکثر سه میلیون (3000000) ریال و مدت بازپرداخت آن سه سال خواهد بود.
‌دولت موظف است بازپرداخت تسهیلات اعطایی این بند را تضمین و اقساط معوق را در لوایح بودجه سالهای بعد منظور نماید. تضمین فوق نافی‌وظایف بانکها در وصول مطالبات مربوط نمی‌باشد.
‌آیین‌نامه اجرایی این بند ظرف یک ماه توسط بانک مرکزی جمهوری اسلامی ایران تهیه و به تصویب هیأت وزیران می‌رسد.
‌تبصره 12 -
‌الف - اجازه داده می‌شود به منظور فراهم آمدن موجبات تسریع در رفع اختلافات مربوط به ساختمانها، تأسیسات و اراضی وزارتخانه‌ها،‌دستگاه‌های دولتی و نهادهای انقلاب اسلامی، نیروهای نظامی و انتظامی، شهرداریها، سازمان تأمین اجتماعی و هلال احمر که در گذشته بر اساس‌نیازها و ضرورتهای مختص اوایل انقلاب اسلامی و جنگ تحمیلی بدون اخذ مجوز قانونی و موافقت متصرف پیشین یا با اجازه متصرف پیشین،‌تصرف گردیده و در حال حاضر مورد نیاز متصرفین پیشین می‌باشد کمیسیونی با مسئولیت رییس سازمان برنامه و بودجه و با حضور وزرای مسکن و‌شهرسازی، امور اقتصادی و دارایی (‌یا معاونین آنها) و وزراء یا بالاترین مقام اجرایی دستگاه‌های مستقل طرف اختلاف و یا نمایندگان تام‌الاختیار آنها،‌تشکیل گردد.
ب - آراء صادره این کمیسیون برای دستگاه‌های اجرایی ذیربط لازم‌الاجرا می‌باشد لیکن در صورت عدم اجرای آراء مذکور در مهلت تعیین شده به‌هر دلیل توسط دستگاه‌های اجرایی ذیربط، سازمان برنامه و بودجه مکلف است معادل ارزش مایملک مورد تصرف را بنا به پیشنهاد کمیسیون بر حسب‌مورد بدون الزام به رعایت محدودیتهای جابجایی در بودجه جاری و عمرانی، از بودجه سال 1373 دستگاه مذکور کسر و به بودجه دستگاه اجرایی‌ذینفع اضافه نماید.
ج - آیین‌نامه اجرایی این تبصره ظرف مدت یک ماه از تاریخ تصویب توسط اعضاء ثابت کمیسیون تهیه و به تصویب هیأت وزیران خواهد رسید.
‌تبصره 13 -
‌الف - به وزارتخانه‌ها، سازمانها و مؤسسات و شرکتهای دولتی و شرکتهایی که شمول قانون بر آنها مستلزم ذکر نام است اجازه داده می‌شود که در‌سال 1373 در جهت تقلیل هزینه‌های خدماتی و پشتیبانی، تمام یا تعدادی از خودروهای سواری، وانت، مینی‌بوس، اتوبوس و کامیون متعلق به خود‌را به صورت اجاره و یا فروش بر اساس مقررات آیین‌نامه معاملات دولتی به کارکنان و یا اشخاص حقیقی و حقوقی واگذار نمایند و نیازمندیهای خود را‌به وسایل نقلیه فوق‌الذکر، از طریق قرارداد با اشخاص حقیقی و یا حقوقی و یا پرداخت حق ایاب و ذهاب تأمین نمایند. معادل صد درصد (100%)‌وجوه حاصل از فروش وسایل نقلیه مذکور برای آن تعداد از دستگاه‌های اجرایی که از بودجه عمومی استفاده می‌نمایند پس از واریز به حساب درآمد‌عمومی کشور نزد خزانه‌داری کل موضوع ردیف 423400 قسمت سوم این قانون از محل اعتبار ردیف 503116 قسمت چهارم این قانون تا معادل مبلغ‌واریزی هر دستگاه در اختیار همان دستگاه قرار خواهد گرفت که جهت پرداخت وجوه قراردادهای اجاره وسایط نقلیه مورد نیاز خود و بازخرید‌کارکنانی که به این ترتیب از خدمت دولت خارج می‌شوند به مصرف برسانند. دولت موظف است اجرای این تبصره را به صو
رتی تنظیم نماید که حداقل‌بیست درصد (20%) از خودروهای موضوع این تبصره مربوط به دولت در سال 1373 به فروش برسد.
ب - کلیه وزارتخانه‌ها، مؤسسات و شرکتهای دولتی و نهادها و مؤسسات عمومی (‌شامل سازمانها و شرکتهایی که شمول قوانین و مقررات عمومی‌بر آنها مستلزم ذکر نام است - مانند شرکت ملی نفت ایران، سازمان گسترش و نوسازی صنایع ایران، سازمان صنایع ملی ایران و ...) که برای اجرای‌طرحهای عمرانی خود و یا دستگاه‌های دیگر و یا به هر شکل، ماشین آلات و تجهیزات و وسایل نقلیه سبک و سنگین در اختیار دارند موظفند در سال1373 حداقل بیست درصد (20%) از وسایل مذکور را که خارج از رده، نامتناسب با نیازهای فعلی طرحها و پروژه‌های خود بوده و یا به طور کامل و به‌نحو مطلوب از آنها استفاده نمی‌شود را بر طبق آیین‌نامه و جدول زمان‌بندی که به پیشنهاد سازمان برنامه و بودجه و وزارت امور اقتصادی و دارایی به‌تصویب هیأت وزیران خواهد رسید معادل چهل میلیارد (40000000000) ریال به فروش رسانده و وجوه حاصله را به حساب درآمد عمومی کشور‌ردیف شماره 423500 قسمت سوم این قانون واریز نماید و معادل پنجاه درصد (50%) وجوه واریزی موضوع ردیف 503207 قسمت چهارم این قانون‌برای خرید ماشینهای جایگزین اختصاص می‌یابد.
‌کلیه قوانین و مقررات مغایر با مفاد این تبصره در سال 1373 ملغی‌الاثر می‌گردد.
ترتیب اجرای این تبصره به موجب آیین‌نامه‌ای خواهد بود که به‌تصویب هیأت وزیران می‌رسد.
ج - خرید هر نوع اتومبیل سواری داخلی و خارجی به جز آمبولانس و به جز سیصد دستگاه لندرور، و جیپ برای خانه‌های بهداشتی در سال1373 برای کلیه وزارتخانه‌ها، سازمانها و مؤسسات و شرکتهای دولتی و شرکتهایی که شمول قانون بر آنها مستلزم ذکر نام است تحت هر شرایط ممنوع‌است.
‌د - خرید وسایل و لوازم سرمایه‌ای اداری غیر ضرور از قبیل مبل، تلویزیون، ویدئو، دستگاه‌های تکثیر (‌پلی‌کپی، زیراکس و ...) توسط دستگاه‌ها از‌محل اعتبارات جاری و عمرانی و درآمدهای اختصاصی موضوع این قانون مطلقاً ممنوع می‌باشد. خرید تلویزیون و ویدئو و دستگاه‌های تکثیر به تعداد‌حداقل نیاز برای مراکز آموزشی و فرهنگی از شمول ممنوعیت این بند مستثنی خواهد بود.
ه - پرداخت هر گونه وجهی به کارکنان شاغل در دستگاه‌های استفاده‌کننده از بودجه کل کشور تحت هر عنوانی که صورت پذیرد از محل اعتبارات‌جاری و عمرانی و درآمدهای اختصاصی آنها به غیر از وجوهی که در قوانین مختلف پرداخت آنها مجاز اعلام شده است ممنوع است.
‌و - انجام مأموریتهای خارج از کشور توسط مأمورین و کارکنان دولت و شرکتها و سازمانهای وابسته که از بودجه عمومی استفاده می‌نمایند باید به‌تصویب هیأت پنج نفره‌ای که از طرف هیأت دولت تعیین می‌شود برسد و دو نفر از اعضاء کمیسیون اصول نظارتی مجلس شورای اسلامی (‌اصول 88 و90) (‌که نظارت بر حسن اجرای این بند را دارند) در جلسات هیأت یاد شده شرکت خواهند داشت.
‌مأموریت و مسافرتهای مقامات و همطراز آنان موضوع تبصره 2) ماده (1) قانون نظام هماهنگ پرداخت کارکنان دولت مصوب 1370.6.13 مستثنی‌می‌باشد.
‌ز - انجام هر گونه هزینه از محل اعتبارات عمرانی و جاری و درآمدهای اختصاصی موضوع این قانون توسط دستگاه‌های مربوطه فقط جهت انجام‌وظایف و مسئولیتهای قانونی آنها مجاز خواهد بود.
ح - انجام هر گونه هزینه جهت چاپ تقویم و سالنامه و اطلاعیه یا آگهی‌های مربوط به تبریک و تشکر و تسلیت از محل اعتبارات جاری و عمرانی‌و درآمدهای اختصاصی دستگاه‌های موضوع این قانون ممنوع است.
ط - خرید و یا اجاره نمودن هواپیماهای اختصاصی از سوی دستگاه‌های موضوع این قانون و نیز مسافرتهای مسئولین و کارکنان دستگاه‌های‌موضوع این قانون با هواپیماهای اختصاصی مطلقاً ممنوع است و موارد استثناء از این بند طبق آیین‌نامه‌ای که به پیشنهاد سازمان امور اداری و‌استخدامی کشور و تأیید هیأت وزیران می‌رسد تعیین می‌گردد. رؤسای سه قوه از شمول ممنوعیت این بند مستثنی هستند.
ی - انجام هر گونه هزینه در ساختمانهای دستگاه‌های موضوع این قانون که جنبه تزئینی و اسراف داشته و مصداق تجملگرایی می‌باشد از قبیل‌نصب و یا تعویض دکوراسیونها، کفپوشهای تزیینی، خرید و کاربرد آثار و کارهای هنری و هر گونه امور دیگری که ضروری نبوده و مصداق جنبه‌های‌فوق را دارد مطلقاً ممنوع است.
ک - استفاده از خودروهای سواری دستگاه‌های موضوع این قانون (‌رأساً و یا با راننده مربوطه) در خارج از اوقات موظف‌کاری کشور توسط‌مسئولین رده‌های مختلف دستگاه‌های اجرایی، قضایی، نظامی و انتظامی، نهادهای انقلابی و عمومی ممنوع می‌باشد. مگر آن عده از مسئولینی را که‌هیأت وزیران ضرورت استفاده آن‌ها را از خودروها مذکور تصویب نماید. آیین‌نامه اجرایی این بند و استثنائات از شمول ممنوعیت مذکور حداکثر ظرف‌مدت یک ماه توسط سازمان امور اداری و استخدامی کشور با همکاری کمیسیونهای امور اداری و استخدامی و اصول 88 و 90 قانون اساسی مجلس‌شورای اسلامی تهیه و به تصویب هیأت وزیران خواهد رسید.
ل - دو نفر از کمیسیون اصول 88 و 90 قانون اساسی و یک نفر از کمیسیون دیوان محاسبات و بودجه و امور مالی مجلس به انتخاب مجلس‌شورای اسلامی بر حسن اجرای این تبصره نظارت خواهند داشت.
‌کلیه دستگاه‌های موضوع این تبصره مکلفند هر چهار ماه یک بار گزارش عملکرد مربوط را به این هیأت تقدیم دارند.
م - در سال 1373 وزارتخانه‌ها، ارگانها، نهادها، شرکتهای دولتی و کلیه مؤسساتی که شمول قانون بر آنها مستلزم ذکر نام است از جمله (‌شرکت ملی‌نفت ایران، شرکت ملی فولاد ایران، سازمان گسترش و نوسازی ایران، سازمان صنایع ملی و غیره) جهت اعزام مأمورین به خارج از کشور علاوه بر‌هزینه سفر که به عهده دستگاه‌های مربوط می‌باشد، حداکثر می‌توانند روزانه مبلغ چهل هزار (40000) ریال به عنوان حق مأموریت پرداخت نمایند.‌پرداخت و دریافت مبلغی علاوه بر مبلغ فوق اعم از ریالی و یا ارزهای خارجی ممنوع بوده و به منزله تصرف غیر قانونی در اموال دولتی محسوب‌می‌گردد.
‌دولت موظف است در سال 1373 حق مأموریت و هزینه‌های مربوط به مسافرتهای خارج از کشور را به گونه‌ای تنظیم نماید که هزینه‌های پرداختی‌بابت این بند از حیث نفر، روز و مبالغ ریالی و ارزی حداکثر معادل یک دوم هزینه‌های مربوط به این قسمت در سال 1372 باشد.
‌تبصره 14 -
‌الف - حق ثبت سفارش کالاهای وارداتی به کشور موضوع ماده 5 قانون وصول مالیات مقطوع از بعضی کالاها و خدمات مصوب 1366.3.26 در‌سال 1373 به ازاء هر دلار یا معادل آن در مورد سایر ارزها برای کالاهای اساسی مبلغ پنج (5) ریال و در مورد سایر کالاها مبلغ چهل (40) میلیون ریال‌تعیین می‌شود.
ب - وزارت امور اقتصادی و دارایی موظف است علاوه بر مالیاتها و عوارض موجود از مصرف‌کننده هر دستگاه خودرو وارداتی ده درصد (10%)‌ارزش سیف در زمان نمره‌گذاری، مالیات دریافت نموده و به حساب درآمد عمومی کشور موضوع ردیف 140900 قسمت سوم این قانون واریز نماید.
ج - هر مسافر ورودی کشور (‌شامل بنادر آزاد) می‌تواند تا مبلغ یکصد و پنجاه هزار ریال کالای مجاز بدون پرداخت حقوق گمرکی و سود بازرگانی‌وارد نماید. کلیه کالاهای مازاد بر مبلغ فوق مشمول پرداخت کلیه حقوق گمرکی و سود بازرگانی می‌گردد مبنای محاسبه قیمت کالاها، نرخ شناور ارز‌اعلام شده از سوی بانک مرکزی می‌باشد.
‌تبصره 15 -
‌اجازه داده می‌شود حداکثر تا ده درصد (10%) از مجموع اعتبارات عمرانی و دو درصد (2%) از مجموع اعتبارات جاری این قانون بنا به پیشنهاد سازمان‌برنامه و بودجه و تصویب هیأت وزیران بدون الزام به رعایت قانون محاسبات عمومی کشور و سایر مقررات عمومی دولت و با رعایت قانون نحوه‌هزینه کردن اعتباراتی که به موجب قانون از رعایت قانون محاسبات عمومی و سایر مقررات عمومی دولت مستثنی هستند هزینه گردد.
‌دانشگاه پیام نور می‌تواند شصت درصد (60%) اعتبارات جاری اعم از درآمد عمومی و اختصاصی و همچنین پانزده درصد (15%) از اعتبارات عمرانی‌خود را بر اساس قانون نحوه انجام امور مالی و معاملاتی دانشگاه‌ها و مؤسسات آموزش عالی کشور بدون رعایت سایر مقررات عمومی دولت مصرف‌نماید.
‌سهم اعتبارات جاری سازمان بهزیستی کشور از مجموع دو درصد (2%) اعتبارات جاری موضوع این تبصره ده درصد (10%) تعیین می‌گردد.
‌تبصره 16 -
‌الف - مبلغ هشتاد میلیارد (80000000000) ریال اعتبار منظور در ردیف 503079 قسمت چهارم این قانون به پروژه‌های کوچک جدید و تکمیل‌پروژه‌های نیمه تمام استانی در مناطق عشایری و بخشهای محروم و دهستانهای محروم واقع در بخشهای برخوردار که حداقل ده درصد (10%) و در‌سایر بخشها و روستاها حداقل سی درصد (30%) و در شهرها پنجاه درصد (50%) اعتبار آنها به وسیله مردم (‌اعم از نقدی و جنسی، منقول و غیر منقول‌و نیروی انسانی) تأمین شود، به نسبت محرومیت و استعداد استانها اختصاص می‌یابد.
اعتبار هر استان به پیشنهاد استاندار و یا مسئول دستگاه اجرایی‌مربوط و تصویب کمیته برنامه‌ریزی استان بین طرحها و پروژه‌های مذکور توزیع خواهد گردید.
1 - حداکثر سی درصد (30%) اعتبارات این بند در شهرها و حداقل هفتاد درصد (70%) آن باید در روستاها و مناطق عشایری هزینه گردد. وجوهی‌که بابت خودیاری داوطلبانه و مشارکت بر اجرای طرحهای عمرانی موضوع این بند پرداخت می‌گردد، در مورد مؤدیان مالیاتی از درآمد مشمول مالیات‌آنها کسر خواهد گردید.
2 - از محل اعتبار موضوع این تبصره شروع پروژه‌هایی که به تنهایی قابل بهره‌برداری نباشد و با بیش از سیصد میلیون (300000000) ریال هزینه‌ممنوع است. پروژه‌های مذکور توسط کمیته برنامه‌ریزی استان تعیین و تصویب می‌شود.
ب - سازمان برنامه و بودجه مکلف است گزارش عملکرد این تبصره را هر چهار ماه یک بار به کمیسیون برنامه و بودجه مجلس شورای اسلامی‌تسلیم نماید.
ج - به منظور تکمیل واحدهای نیمه تمامی که توسط افراد خیر و یا با مشارکت آنان ساخته شده است و همچنین طرحهای استانی در دست اجرا‌اجازه داده می‌شود که اعتبار ردیف 503156 به شرح زیر اختصاص یابد:
1 - مبلغ سی میلیارد (30000000000) ریال در اختیار وزارت آموزش و پرورش قرار می‌گیرد تا برای موارد فوق و نیز کمک به راه‌اندازی مدارس‌غیر انتفاعی هزینه گردد.
2 - مبلغ ده میلیارد (10000000000) ریال در اختیار وزارت فرهنگ و آموزش عالی.
3 - مبلغ ده میلیارد (10000000000) در اختیار وزارت بهداشت، درمان و آموزش پزشکی.
‌آیین‌نامه اجرایی این تبصره به پیشنهاد سازمان برنامه و بودجه به تصویب هیأت وزیران می‌رسد.
‌تبصره 17 -
‌الف - مبلغ هجده میلیارد (18000000000) ریال اعتبار جاری مبلغ و پانزده میلیارد (15000000000) ریال اعتبار عمرانی منظور در ردیف503072 (‌وزارت فرهنگ و آموزش عالی - اعتبار مورد نیاز دانشگاه‌ها و مؤسسات آموزش عالی و پژوهشی) و مبلغ شش میلیارد (6000000000)‌ریال اعتبار جاری و مبلغ یازده میلیارد (11000000000) ریال اعتبار عمرانی منظور در ردیف 503104 (‌وزارت بهداشت، درمان و آموزش پزشکی -‌اعتبار مورد نیاز دانشگاه‌ها و دانشکده‌های علوم پزشکی) با پیشنهاد هیأتهای امنای مربوط و تأیید وزیر ذیربط حسب مورد بین دستگاه‌های مربوط‌توزیع و به سقف اعتبارات مصوب هر یک از مؤسسات مزبور اضافه می‌شود تا از محل اعتبارات جاری جهت توسعه دوره‌های کارشناسی ارشد و‌دکترای و تخصصی و فوق‌تخصصی، اجرای تبصره‌های 46 و 47 قانون برنامه اول توسعه اقتصادی، اجتماعی و فرهنگی، احیاء و ایجاد کرسیهای زبان‌و ادبیات فارسی دانشگاه‌های خارجی و نیز تأمین تمامی یا بخشی از هزینه تحصیل دانشجویان خارجی رشته زبان و ادبیات فارسی در داخل و خارج از‌کشور و بازآموزی استادان این رشته و تقویت فرهنگستان زبان و ادبیات فارسی، فعالیتهای فرهنگی، فوق برنامه و تربیت بدنی و همچنین کسر
ی‌هزینه‌های دانشگاه‌ها و مؤسسات آموزش عالی و پژوهشی، و نیز از محل اعتبارات عمرانی وزارتخانه‌های مذکور، به ترتیب مبلغ دوازده میلیارد(12000000000) ریال و مبلغ هشت میلیارد (8000000000) جهت جبران کمبود اعتبار طرحهای در دست اجرا (‌منظور در پیوست شماره 1 این‌قانون، همچنین هر یک از وزارتخانه‌های مذکور مبلغ سه میلیارد (3000000000) ریال برای تعمیرات اساسی ساختمانها و تأسیسات دانشگاه‌ها و‌مؤسسات آموزش عالی و پژوهشی مصرف نمایند.
ب - به منظور رفع تنگناها و مشکلات خوابگاه‌های دانشجویی و کمک به صندوقهای رفاه دانشجویان، بانک مرکزی جمهوری اسلامی ایران‌مکلف است مبلغ یکصد میلیارد (100000000000) ریال از طریق سیستم بانکی کشور به صورت قرض‌الحسنه و یا مشارکت و سایر عقود اسلامی با‌اولویت قرض‌الحسنه و بدون استفاده از اعتبارات عمرانی دولت جهت تکمیل و احداث خوابگاه‌های دانشجویی، خرید ساختمان و تبدیل آن به‌خوابگاه‌های دانشجویی و همچنین کمک به دانشجویان دانشگاه‌ها و مؤسسات آموزش عالی (‌کاردانی به بالا) در اختیار دستگاه‌های مربوط قرار دهد.‌بازپرداخت اقساط تسهیلات مزبور را دولت از طریق سازمان برنامه و بودجه تضمین می‌نماید.
‌آیین‌نامه اجرایی این بند ظرف دو ماه از تصویب این قانون توسط دستگاه‌های ذیربط و سازمان برنامه و بودجه تهیه و به تصویب هیأت وزیران خواهد‌رسید. و همچنین کمک به صندوقهای رفاه دانشجویان و دانشگاه‌ها و مؤسسات آموزش دولتی و غیر دولتی (‌کاردانی به بالا) در اختیار وزارتخانه‌های‌فرهنگ و آموزش عالی و بهداشت، درمان و آموزش پزشکی و آموزش و پرورش و دانشگاه‌های دولتی و غیر دولتی اختصاص داده می‌شود.
‌حداقل بیست میلیارد (20000000000) ریال از اعتبارات مربوط به این بند به صورت وام به دانشجویان دانشگاه‌های غیر انتفاعی اختصاص می‌یابد.
ج - طرحهای دانشگاههای ذیل ردیفهای وزارت مسکن و شهرسازی، وزارت فرهنگ و آموزش عالی، وزارت بهداشت، درمان و آموزش پزشکی‌مشمول تسهیلات قانونی اجرای طرحهای عمرانی دانشگاه‌های وزارت فرهنگ و آموزش عالی و وزارت بهداشت، درمان و آموزش پزشکی می‌باشد و‌می‌توانند از اعتبارات عمرانی بند (‌الف) نیز استفاده نمایند.
‌د - به منظور ارتقاء کیفی آموزش عالی و استفاده بیشتر از ظرفیت آموزش عالی کشور و همچنین ترغیب دانشجویان به تحصیل بهتر و در مدت‌کوتاهتر و تقلیل افت تحصیلی، به دانشگاه‌ها و مؤسسات آموزش عالی در سال 1373 اجازه داده می‌شود چنانچه دانشجویی در درس یا درسهایی‌مردود شود، تمامی هزینه‌های مربوط به تکرار این دروس به صورت نقدی و یا تعهدی از وی دریافت شود. وجوهی که از این بابت دریافت می‌گردد به‌حساب درآمد عمومی نزد خزانه‌داری کل موضوع ردیفهای 410353 و 410354 قسمت سوم این قانون واریز می‌شود. معادل مبلغ واریزی فوق از محل‌اعتبار ردیفهای 113500 و 129000 قسمت چهارم این قانون در اختیار وزارتخانه‌های فرهنگ و آموزش عالی و بهداشت، درمان و آموزش پزشکی قرار‌می‌گیرد تا در جهت رشد و توسعه آموزش عالی هزینه گردد.
ه - به دانشگاه‌ها و مؤسسات آموزش عالی و پژوهشی اجازه داده می‌شود در سال 1373 به منظور استفاده بهینه، ساختمانها و امکانات موجود خود‌را مشروط بر آن که بر فعالیتها و وظایف مستمر و جاری آنها لطمه‌ای وارد ننماید و تأثیر نامطلوبی نگذارد، به صورت موقت به اشخاص حقیقی و‌حقوقی واجد شرایط بر اساس آیین‌نامه‌ای که به تصویب هیأت وزیران می‌رسد به قیمت عادلانه روز اجاره دهد. درآمد حاصل از این امر به حساب‌درآمد عمومی نزد خزانه‌داری کل موضوع ردیف 419959 قسمت سوم این قانون واریز می‌شود. معادل وجوه واریزی فوق از محل اعتبار ردیفهای503208 و 503209 قسمت چهارم این قانون در اختیار وزارتخانه‌های فرهنگ و آموزش عالی و بهداشت، درمان و آموزش پزشکی قرار می‌گیرد تا در‌جهت رشد و توسعه دانشگاه‌ها و نگهداری ساختمانها و امکانات موجود هزینه نمایند.
‌و - دانشجویان مددجوی کمیته امداد امام خمینی (‌ره) در سال 1373 از پرداخت شهریه و هزینه‌های ناشی از انتخاب واحد معاف می‌باشند.
‌تبصره 18 -
‌اعتبارات سال 1373 موافقتنامه طرحهای عمرانی ملی و استانی منظور در پیوست شماره (1) این قانون حداکثر تا بیست و پنج درصد (25%) به‌استثنای طرحهای موضوع بند "ج" این تبصره به شرح ذیل قابل افزایش می‌باشد:
‌الف - از محل کاهش اعتبار سایر طرحهای عمرانی در داخل هر برنامه با پیشنهاد و تأیید بالاترین مقام دستگاه اجرایی ذیربط و موافقت سازمان‌برنامه و بودجه و یا سازمان برنامه و بودجه استان مربوط حسب مورد.
ب - از محل کاهش اعتبارات طرحهای سایر برنامه‌های همان فصل بنا به پیشنهاد و تأیید بالاترین مقام دستگاه یا دستگاه‌های اجرایی ذیربط و‌موافقت سازمان برنامه و بودجه و سازمان برنامه و بودجه استان حسب مورد، مشروط بر آن که کاهش و یا افزایش اعتبارات کل هر برنامه از ده درصد(10%) تجاوز ننماید.
ج - افزایش اعتبار طرحهای منظور در قسمت دوم پیوست شماره (1) این قانون که به عنوان طرحهای مهم مشخص گردیده و یا خاتمه آنها سال1374 خواهد بود، حداکثر تا میزان اعتبار سال بعد و طرحهایی که پایان آنها در سال 1373 مشخص گردیده است و نیز طرحهای موضوع تبصره 16 این‌قانون و اعتبارات مربوط به بازسازی مناطق آسیب‌دیده از حوادث غیر مترقبه بدون الزام به رعایت محدودیتهای مندرج دربندهای الف و ب حداکثر تا‌مبلغ چهارصد میلیارد (400000000000) ریال از محل کاهش سایر طرحهای ملی به پیشنهاد سازمان برنامه و بودجه و تصویب هیأت وزیران مجاز‌می‌باشد. حداقل سی درصد (30%) از اعتبار فوق بایستی به طرحهای فصل آب اختصاص یابد.
‌د - افزایش اعتبارات طرحهای عمرانی استانی در هر فصل از محل کاهش اعتبارات سایر فصول تا میزان پنج درصد (5%) با رعایت مفاد بندهای‌الف و ب این تبصره و مازاد بر آن فقط برای یک بار با پیشنهاد دستگاه اجرایی مربوط و موافقت کمیته برنامه‌ریزی استان مجاز خواهد بود.
ه - هر گونه کاهش اعتبارات استانی و ملی بخشهای محروم و دهستانهای محروم واقع در بخشهای برخوردار و اعتبارات روستایی و عشایری و‌همچنین کاهش اعتبار هر یک از طرحهای مهم و عمده و طرحهایی که در سال 1373 خاتمه می‌یابد منظور در پیوست شماره (1) این قانون ممنوع‌می‌باشد.
‌تبصره 19 -
‌الف - اجازه داده می‌شود اعتبار منظور در ردیف 105004 قسمت چهارم این قانون تحت عنوان "‌وزارت کشور - شهرداریها" بنا به پیشنهاد وزارت‌کشور و موافقت سازمان برنامه و بودجه و تصویب هیأت وزیران بین شهرداریهای کشور توزیع شود. اعتبار موضوع این بند فقط به مصرف هزینه‌شهرهای زیر 750000 نفر جمعیت و غیر مراکز استانها به استثنای شهرهای زاهدان، یاسوج، بوشهر، شهرکرد و ایلام خواهد رسید.
ب - اعتبار ردیفهای 503006 و 503007 منظور در قسمت چهارم این قانون به شرکتهای واحد اتوبوسرانی و مینی‌بوسرانی وابسته به شهرداریها‌اختصاص خواهد داشت و با پیشنهاد وزارت کشور سهم هر یک از شرکتهای واحد اتوبوسرانی و مینی‌بوسرانی و واحدهای اتوبوسرانی وابسته به‌شهرداریها از محل اعتبارات ردیفهای بالا تخصیص می‌یابد.
‌پنجاه درصد (50%) از اعتبار ردیفهای این بند به اتوبوسرانی شهرهای تهران، مشهد، شیراز، اصفهان و تبریز تعلق می‌گیرد و بقیه بین سایر شهرهای‌کشور تقسیم می‌گردد.
ج - خزانه‌داری کل مکلف است وجوهی را که طبق قوانین و مقررات مربوط توسط وزارتخانه‌ها، مؤسسات دولتی و شرکتهای دولتی به نام‌شهرداریها وصول و در حسابهای خزانه‌داری کل متمرکز می‌گردد تا سقف شصت و پنج میلیارد (65000000000) ریال جهت تأمین خودکفایی و تقسیم‌بین شهرداریها در اختیار وزارت کشور - سازمان شهرداریها قرار دهد.
‌د - مبلغ دو میلیارد و پانصد میلیون (2500000000) ریال از محل درآمدهای حاصل از اجرای تبصره 46 قانون بودجه سال 1364 کل کشور در‌اختیار وزارت کشور قرار می‌گیرد تا بین مراکز بخشهای محروم و شهرهای واقع در بخشهای محروم تقسیم و صرف هزینه تأمین تأسیسات زیربنایی در‌آن شهرها شود.
‌وزارت کشور موظف است عملیات موضوع این تبصره را هر چهار ماه یک بار به سازمان برنامه و بودجه و کمیسیونهای برنامه و بودجه، شوراها و امور‌داخلی کشور و دیوان محاسبات و بودجه و امور مالی مجلس شورای اسلامی گزارش نماید.
‌تبصره 20 -
‌الف - کلیه دستگاه‌های اجرایی و سازمان برنامه و بودجه مکلفند حداکثر تا پایان فروردین ماه ماه سال 1373 موافقتنامه شرح فعالیتهای مربوط به‌اعتبارات جاری را که در قسمتهای چهارم و پنجم این قانون منظور شده است به تفکیک مواد هزینه، مبادله نمایند.
ب - افزایش اعتبار جاری هر یک از برنامه‌ها و فصول هزینه وزارتخانه‌ها و مؤسسات دولتی منظور در قسمت چهارم این قانون و دستگاه‌های‌اجرایی محلی منظور در موافقتنامه‌های شرح فعالیت موضوع بند (‌الف) این تبصره از محل کاهش سایر برنامه‌ها و فصول هزینه دستگاه مربوط مشروط‌بر آن که در جمع اعتبارات جاری آن دستگاه تغییری حاصل نشود برای فصل اول حداکثر به میزان پنج درصد (5%) و برنامه‌ها و سایر فصول حداکثر تا‌ده درصد (10%) به پیشنهاد بالاترین مقام دستگاه اجرایی و تأیید سازمان برنامه و بودجه یا سازمان برنامه و بودجه استان حسب مورد مجاز می‌باشد.
ج - نقل و انتقالات اعتبارات جاری بین دستگاه‌های اجرایی محلی، مشمول نظام بودجه استانی منظور در قسمت پنجم این قانون بنا به پیشنهاد‌دستگاه‌های اجرایی محلی و تأیید سازمان برنامه و بودجه استان به طور یک جا در مورد هر استان حداکثر تا میزان پنج درصد (5%) اعتبار مصوب هر‌دستگاه اجرایی محلی فقط برای یک بار با رعایت محدودیت ده درصد (10%) مندرج در بند (ب) این تبصره مجاز می‌باشد مشروط بر آن که در جمع‌کل اعتبارات جاری استان تغییری حاصل نشود.
‌د - به دستگاه‌های اجرایی مرکزی اجاره داده می‌شود در موارد لزوم حداکثر تا ده درصد (10%) از اعتبارات جاری مصوب خود را به ادارات تابعه در‌استانها که مشمول نظام بودجه استانی هستند اختصاص دهند و در این صورت اعتبارات مربوط در هر مورد بنا به پیشنهاد وزیر یا بالاترین مقام دستگاه‌اجرایی مرکزی ذیربط توسط سازمان برنامه و بودجه از بودجه دستگاه اجرایی مذکور کسر و بر حسب برنامه و فصول هزینه به اعتبارات جاری دستگاه‌اجرایی محلی مربوط اضافه خواهد شد.
ه - ایجاد هر گونه دفتر نمایندگی و واحد اداری توسط ارگانها، وزارتخانه‌ها، شرکتهای دولتی و سایر مؤسساتی که شمول قانون بر آنها مستلزم ذکر‌نام است در سال 1373 در خارج از کشور ممنوع است. تخلف از این امر به منزله تصرف غیر قانونی در اموال دولت محسوب می‌شود.
‌و - به منظور صرفه‌جویی در هزینه‌های اجرایی و استفاده بهینه از بیت‌المال، دولت موظف است کلیه دفاتر خرید وزارتخانه‌ها و ارگانهای مختلف را‌در خارج از کشور ادغام نماید.
‌ز - کلیه دستگاه‌های اجرایی مکلفند گزارش عملکرد بودجه جاری خود را هر سه ماه یک بار به کمیسیونهای برنامه و بودجه، امور اقتصادی و‌دارایی و تعاون و امور اداری و استخدامی مجلس شورای اسلامی ارسال دارند.
‌تبصره 21 -
‌الف - دستگاه‌های اجرایی از جمله دانشگاه‌ها و مؤسسات آموزشی مکلفند قبل از پایان فروردین ماه سال 1373 موافقتنامه شرح عملیات مربوط به‌طرحهای عمرانی مندرج در پیوست شماره (1) این قانون را جهت مبادله موافقتنامه به سازمان برنامه و بودجه ارسال نمایند و سازمان برنامه و بودجه‌نیز موظف است تا پایان اردیبهشت ماه 1373 موافقتنامه‌های فوق را ابلاغ نماید.
ب - به منظور تسریع در پیشرفت طرحهای عمرانی ملی و استانی و تسهیل در پرداختهای مربوط اجازه داده می‌شود:
1 - وزارت امور اقتصادی و دارایی تنخواه‌گردانی معادل ده درصد (10%) اعتبار هر یک از طرحهای عمرانی را به هر یک از دستگاه‌های اجرایی‌ملی و استانی واگذار نماید تا بر اساس تخصیص اعتبار، مورد استفاده قرار گیرد.
‌تنخواه‌گردان فوق‌الذکر باید حداکثر تا پایان سال 1373 واریز گردد.
2 - دو نفر از نمایندگان به انتخاب مجلس به عنوان ناظر در کمیته تخصیص اعتبار موضوع ماده 30 قانون برنامه و بودجه کشور شرکت خواهند‌نمود.
3 - به منظور راه‌اندازی کارخانجات تولیدکننده وسایل و لوازم و مصالح ساختمانی و ایجاد هماهنگی فصلی در عرضه و تقاضای لوازم و مصالح‌ساختمانی تا میزان پانزده درصد (15%) از محل اعتبار مصوب طرحهای عمرانی ملی و بیست درصد (20%) اعتبار مصوب طرحهای عمرانی استانی‌سال 1373 جهت خرید لوازم و مصالح ساختمانی، قطعات یدکی و ماشین آلات کارگاهی مورد نیاز طرحها اختصاص داده می‌شود و دستگاه‌های‌اجرایی حسب مورد مکلفند پس از تحویل کالاها و مصالح خریداری شده به کارگاه‌ها، هزینه تمام شده آنها را در مورد طرحهای امانی به حساب هزینه‌قطعی منظور و در پروژه‌هایی که توسط پیمانکاران انجام می‌شود از صورت وضعیت آنها کسر نمایند. چنانچه این خریدها مربوط به مصالح قراردادهای‌پیمانکاری باشد به میزانی که در آیین‌نامه این تبصره پیش‌بینی خواهد شد از صورت وضعیت پیمانکار کسر و مابه‌التفاوت به هزینه قطعی طرح منظور‌می‌گردد.
‌آیین‌نامه اجرایی این بند ظرف مدت یک ماه از تاریخ تصویب این قانون توسط سازمان برنامه و بودجه و وزارت امور اقتصادی و دارایی تهیه و به‌تصویب هیأت وزیران خواهد رسید.
ج - اعتبارات جاری و عمرانی مصوب هر استان در مواعد معین به تفکیک توسط کمیته تخصیص اعتبار، به استان تخصیص داده می‌شود تا توسط‌کمیته تخصیص اعتبار استان مرکب از معاون عمرانی استاندار، مدیر کل امور اقتصادی و دارایی و رییس سازمان برنامه و بودجه استان بر حسب نیاز و با‌توجه به پیشرفت عملیات حسب مورد تخصیص یابد.
‌کمیته‌های تخصیص اعتبار موضوع این بند مکلفند اعتبارات عمرانی سه‌ماهه چهارم استانهای سردسیر کشور و بخشهای محروم و دهستانهای محروم‌واقع در بخشهای برخوردار و طرحهای ملی آنها را حداکثر تا اول آبان ماه تخصیص دهند.
‌د - پنج درصد (5%) از سرجمع اعتبارات طرحهای ملی هر دستگاه در اختیار وزیر یا بالاترین مقام دستگاه اجرایی قرار می‌گیرد تا حسب ضرورت‌بر اساس پیشرفت کار عملیات طرحهای ذیربط در قالب شرح عملیات موافقتنامه‌های مبادله شده تعهد و پرداخت گردد.
ه - نظارت بر هزینه اعتبارات بخشها و دهستانهای محروم به عهده دفتر امور مناطق محروم کشور - ریاست جمهور خواهد بود. گزارش عملکرد‌این اعتبارات هر چهار ماه یک بار توسط دفتر امور مناطق محروم کشور - ریاست جمهور به اطلاع مجلس و نمایندگان بخشها و دهستانهای محروم و‌کمیسیون برنامه و بودجه مجلس شورای اسلامی خواهد رسید.
‌تبصره 22 -
‌الف - کلیه دستگاه‌های اجرایی که از اعتبارات جاری و عمرانی مربوط به تحقیقات استفاده می‌نمایند و همچنین شرکتهای دولتی موضوع ماده 4‌قانون محاسبات عمومی کشور و مؤسسات انتفاعی وابسته به دولت که از اعتبارات مذکور استفاده می‌کنند موظفند پانزده درصد (15%) از اعتبارات‌مذکور را از طریق عقد قراردادهای تحقیقاتی با دانشگاه‌ها و مؤسسات آموزش عالی دولتی و غیر دولتی و مؤسسات پژوهشی وابسته به وزارت فرهنگ‌و آموزش عالی و وزارت بهداشت، درمان و آموزش پزشکی و مراکز تحقیقاتی سازمان انرژی اتمی هزینه نمایند. وزارتخانه‌های کار و امور اجتماعی و‌آموزش و پرورش و جهاد دانشگاهی از این بند مستثنی بوده و سایر دستگاه‌های مستثنی از مفاد این بند توسط شورای پژوهشهای علمی تعیین‌می‌گردد.
‌سازمان برنامه و بودجه به هنگام مبادله موافقتنامه و تخصیص اعتبار موظف به رعایت مفاد این بند بوده و گزارش آن را هر 6 ماه یک بار به کمیسیون‌فرهنگ و آموزش عالی مجلس شورای اسلامی ارسال خواهد نمود. وزارتخانه‌ها و سازمانها نیز مکلفند هر 6 ماه یک بار گزارش مربوطه را به کمیسیون‌فرهنگ و آموزش عالی ارائه نمایند.
ب - خرید دانش فنی از خارج کشور توسط دستگاه‌های موضوع این قانون جهت اجرای طرحها و پروژه‌های مربوط، به شرطی مجاز خواهد بود که‌با تشخیص شورای پژوهشهای علمی کشور دانش فنی مورد نیاز در داخل کشور وجود نداشته باشد.
ج - پنج درصد (5%) از اعتبارات عمرانی، آموزشی و تحقیقاتی تمام مؤسسات آموزش عالی و تحقیقاتی کلیه وزارتخانه‌ها و شرکتهای دولتی به‌استثنای وزارتخانه‌های فرهنگ و آموزش عالی، بهداشت، درمان و آموزش پزشکی، آموزش و پرورش و دفاع و پشتیبانی نیروهای مسلح در اختیار‌وزارتخانه‌های فرهنگ و آموزش عالی و بهداشت، درمان و آموزش پزشکی قرار می‌گیرد تا در جهت توسعه و گسترش دوره‌های کاربردی هزینه نمایند.
‌د - به منظور تأمین بخشی از نیروی انسانی متخصص مورد نیاز طرحهای توسعه از طریق اجرای آموزشهای علمی - کاربردی در سطوح کاردانی و‌کارشناسی در مراکز آموزشی وابسته به دستگاه‌های اجرایی و همچنین قراردادهای منعقده با دانشگاه‌ها و مراکز آموزش عالی کشور، دستگاه‌های‌اجرایی (‌به استثنای وزارتخانه‌های آموزش و پرورش، فرهنگ و آموزش عالی، بهداشت، درمان و آموزش پزشکی) موظفند یک درصد (1%) بودجه‌عمرانی سال 1373 خود را صرف هزینه‌های آموزشی، قرارداد با دانشگاه‌ها و توسعه یا تکمیل مراکز آموزشی خود بنمایند. میزان قرارداد با دانشگاه‌ها‌نباید از سی درصد (30%) اعتبار مذکور کمتر باشد.
ه - در سال 1373 ایجاد هر گونه دانشگاه، دانشکده، مؤسسه آموزشی با مقطع تحصیلی بالاتر از کاردانی توسط وزارتخانه‌ها و سازمانهای دولتی و‌مؤسساتی که شمول قانونی بر آنها مستلزم ذکر نام است به جز وزارتخانه‌های فرهنگ و آموزش عالی و بهداشت، درمان و آموزش پزشکی ممنوع است‌مگر در صورت ضرورت با تصویب مجلس شورای اسلامی.
‌آیین‌نامه اجرایی این تبصره به پیشنهاد وزارتخانه‌های مذکور به تصویب هیأت وزیران خواهد رسید. مصرف اعتبارات مذکور صرفاً تابع این تبصره و‌آیین‌نامه اجرایی آن بوده و از شمول محاسبات عمومی و سایر مقررات مستثنی خواهد بود.
‌و - کلیه مؤسسات دولتی اعم از دستگاه‌های اجرایی، شرکتهای دولتی و مؤسسات انتفاعی وابسته به دولت و خصوصی موظفند قبل از انجام هر‌گونه خرید خارجی در زمینه مواد پرتوزا و دستگاه‌هایی که به نحوی با پرتوهای یون‌ساز و غیر یون‌ساز سر و کار دارند از سازمان انرژی اتمی ایران‌گواهی عدم تولید داخلی و عدم وجود دانش فنی داخلی را دریافت نمایند. در صورت وجود توان داخلی طبق استانداردهای لازم موظفند از طریق عقد‌قرارداد با مراکز تحقیقاتی و سازنده و تولیدی سازمان انرژی اتمی ایران اعتبارات مربوطه را هزینه نمایند.
‌تبصره 23 -
‌الف - در جهت بهره‌وری و نگهداری و حفظ ساختمانهایی که دارای ارزش فرهنگی و تاریخی هستند کمیسیونی متشکل از وزرای فرهنگ و ارشاد‌اسلامی، مسکن و شهرسازی، جهاد سازندگی و وزیر مربوط و رییس سازمان برنامه و بودجه و رییس سازمان میراث فرهنگی کشور به ریاست معاون‌اول رییس جمهور تشکیل می‌گردد تا پروژه‌های موجود و منعکس در قانون بودجه سال 1373 را با ساختمانهای موجود که دارای ارزش فرهنگی و‌تاریخی هستند تطبیق داده و بودجه‌های پیش‌بینی شده مربوط در قانون بودجه سال 1373 را در اختیار سازمان میراث فرهنگی کشور قرار دهد تا صرف‌خرید، تعمیر و تجهیز و قابل بهره‌برداری نمودن هدفهای بودجه نماید.
‌برای تحقق این هدف دستگاه‌های مربوطه موظفند اقدامات ذیل را انجام دهند:
1 - وزارتخانه‌های مسکن و شهرسازی و جهاد سازندگی بر حسب نظر کمیسیون فوق نسبت به تأمین زمین جایگزین برای تسهیل تملک املاک و‌ساختمانهای موضوع این تبصره اقدام نمایند.
2 - به منظور مشارکت مردم در این امر اجازه داده می‌شود تا سقف بیست میلیارد (20000000000) ریال از درآمد افرادی که این گونه ساختمانها و‌یا آثار تاریخی را در اختیار سازمان میراث فرهنگی کشور قرار دهند و یا بازسازی نمایند تا تبدیل به فضاهای آموزش، ایرانگردی و جهانگردی، کتابخانه،‌خوابگاه‌های دانشجویی، سینمای جوان و سایر فعالیتهای فرهنگی گردد، جزء هزینه‌های قابل قبول مالیاتی محسوب گردد.
3 - به سازمان ایرانگردی و جهانگردی اجازه داده می‌شود تا سقف چهل و پنج میلیارد (45000000000) ریال از طریق سیستم بانکی جهت‌بهره‌وری و احیاء آثار تاریخی موضوع این تبصره تسهیلات دریافت نماید تا با نظر سازمان میراث فرهنگی کشور در جهت احیاء این آثار و توسعه امور‌ایرانگردی و جهانگردی هزینه نماید. قسمتی بین 3 تا 5 درصد از سود و کارمزد بانکی توسط دولت پرداخت خواهد شد و سازمان ایرانگردی و‌جهانگردی موظف است از محل درآمدهای سازمان، بازپرداخت وام دریافتی را در بودجه سالانه خود پیش‌بینی نماید و بانک مرکزی جمهوری اسلامی‌ایران موظف است این تسهیلات بانکی را در اختیار سازمان ایرانگردی و جهانگردی تا سقف مذکور قرار دهد.
ب - اجازه داده می‌شود علاوه بر اموال موزه‌ای موضوع لایحه قانونی راجع به کاخهای نیاوران و سعدآباد و نحوه ارزیابی و نگهداری اموال مربوطه‌مصوب 1359.1.23 که در اختیار سازمان میراث فرهنگی کشور قرار گرفته است آن چه از اموال موضوع بند (ج) اصلاحی لایحه قانون مزبور که مقرر‌بوده است به فروش برسد، در صورت نیاز سازمان از سوی هیأت مربوط بلاعوض در اختیار سازمان قرار گیرد.
‌تبصره 24 -
‌الف - کمیته برنامه‌ریزی با موافقت دستگاه اجرایی تمام می‌تواند عملیات اجرایی تمام و یا پروژه‌هایی از هر یک از طرحهای استانی را پس از اعلام‌آمادگی دستگاه‌های اجرایی یا واحدهای فنی و مهندسی نیروهای نظامی یا وزارت دفاع و پشتیبانی نیروهای مسلح جمهوری اسلامی ایران با حفظ توان‌رزمی و بنیاد مسکن، فرمانداریها و بخشداریها و وزارت راه و ترابری و اداره کل فنی مهندسی راه قدس برای اجراء به هر یک از آنها واگذار نماید.
ب - رؤسای دستگاه‌های اجرایی می‌توانند به تشخیص و با مسئولیت خود عملیات اجرایی تمام و یا پروژه‌هایی از هر یک از طرحهای عمرانی ملی‌را با توجه به ظرفیت و صلاحیت اجرا به وزارت جهاد سازندگی یا واحدهای فنی و مهندسی نیروهای نظامی یا وزارت دفاع و پشتیبانی نیروهای مسلح‌جمهوری اسلامی ایران و یا بنیاد مسکن پس از عقد قرارداد واگذار نمایند تا هر یک از آنها در صورت موافقت با استفاده از اعتبارات واگذار شده و تحت‌نظارت دستگاه اجرایی واگذارکننده نسبت به انجام آن اقدام نمایند.
‌مابه‌التفاوت هزینه کرد قطعی و اعتبار دریافتی پروژه‌ها و یا طرحهای واگذاری از محل این تبصره در همان برنامه مربوط و یا برنامه تأمین آب آشامیدنی‌هزینه گردد.
ج - وزارت کشور می‌تواند به تشخیص و مسئولیت خود عملیات اجرایی تمام و یا پروژه‌هایی از طرح شماره 40920213 "‌تکمیل ساختمان‌راه‌های مرزی به طول 400 کیلومتر" را با توجه به ظرفیت و صلاحیت اجرا به وزارتخانه‌های راه و ترابری، جهاد سازندگی، نیروهای نظامی و انتظامی و‌بنیاد مسکن واگذار نماید.
‌د - به استانداری هرمزگان اجازه داده می‌شود اجرای هر یک از پروژه‌های طرح عمران جزایر جنوب را با توجه به صلاحیت اجرا به دستگاه اجرایی‌ملی یا استانی واگذار نماید.
‌تبصره 25 -
‌الف - به وزارت نیرو اجازه داده می‌شود در سال 1373 تعرفه‌های برق را به صورت تصاعدی و فصلی و با رعایت موارد زیر تنظیم و اجراء نماید:
1 - مصارف مسکونی تا 500 کیلووات ساعت در هر ماه به قیمت تعرفه‌های سال 1372.
2 - مصارف مسکونی 500 کیلووات ساعت تا 750 کیلووات ساعت در هر ماه به قیمت متوسط 80 ریال نسبت به مازاد 500 کیلووات ساعت.
3 - مصارف مسکونی 750 تا 1000 کیلووات ساعت در هر ماه به قیمت متوسط 80 ریال برای هر کیلووات ساعت (‌برای کل مصرف).
4 - مصارف مسکونی از 1000 کیلووات ساعت به بالا در هر ماه به قیمت متوسط 108 ریال برای هر کیلووات ساعت (‌برای کل مصرف).
5 - مصارف خانگی و تجاری فصول گرم مناطق گرمسیری کشور تا 3500 کیلووات ساعت در ماه به قیمت تعرفه‌های سال 1372.
6 - مصارف خانگی و تجاری فصول گرم مناطق گرمسیری کشور تا 3500 کیلووات ساعت به بالا در هر ماه به قیمت متوسط 80 ریال.
7 - مصارف کشاورزی به قیمت تعرفه‌های سال 1372.
8 - مصارف صنعتی به قیمت متوسط 40 ریال برای هر کیلووات ساعت.
9 - مصارف صنعتی کارگاه‌هایی که مصرف آنها کمتر از 1000 کیلووات ساعت در ماه باشد برابر تعرفه‌های سال 1372.
10 - مصارف تجاری تا 400 کیلووات ساعت در ماه به قیمت تعرفه‌های سال 1372.
11 - مصارف تجاری از 400 کیلووات ساعت و بیشتر در ماه به قیمت متوسط هر کیلووات ساعت 80 ریال مازاد بر 400 کیلووات ساعت.
12 - مصارف عمومی (‌به استثناء مراکز فرهنگی، آموزشی، تحقیقاتی، مدارس و حوزه‌های علمیه، دانشگاه‌ها، مراکز بهداشتی و درمانی، بهزیستی‌و مراکز ورزشی و امور خیریه، خوابگاه‌های دانشجویی، مساجد و مصارف اشتراکی مسکونی که بر مبنای قیمت تعرفه‌های سال 1372 محاسبه خواهد‌شد). به قیمت متوسط 56 ریال.
‌مابه‌التفاوت منابع حاصل از قیمتهای منظور شده نسبت به قیمتهای سال 1372 به عنوان عوارض مصرف برق وصول و به حساب درآمد عمومی کشور‌نزد خزانه‌داری کل موضوع ردیف شماره 594500 قسمت سوم این قانون واریز خواهد شد.
‌صد درصد (100%) وجوه واریزی فوق از محل اعتبارات ردیفهای 503199 و 503210 این قانون به ترتیب در اختیار وزارت نیرو (‌شرکت توانیر) و‌سازمان انرژی اتمی ایران قرار خواهد گرفت تا منحصراً در اجرای طرحهای مندرج در قسمت (4) پیوست شماره (1) به مصرف برسد. مبالغ پرداختی‌فوق و همچنین وجوه حاصل از اعمال تبصره 25 قانون بودجه سال 1372 کل کشور بدون احتساب در درآمد شرکتهای ذیربط به عنوان سرمایه‌گذاری‌در شرکتهایی که وجوه مذکور را برای اجرای طرحهای تولید و اشتغال به مصرف می‌رسانند، منظور خواهد شد.
‌مبادله موافقتنامه با سازمان برنامه و بودجه برای طرحهای موضوع این تبصره الزامی است.
ب - اجازه داده می‌شود در سال 1373 ضمن تنظیم تعرفه‌های زمانی علاوه بر تعرفه‌های موجود فقط مبلغ دو ریال به ازای هر پالس از مشترکین‌واحدهای مسکونی و آموزشی و پرورش - نیروهای مسلح نظامی و انتظامی جمهوری اسلامی ، کمیته امداد امام، سازمان بهزیستی و مبلغ سه (3)‌ریال از سایر مشترکین اداری و مبلغ چهار (4) ریال از مشترکین تلفنهای تجاری جهت برنامه‌های توسعه شرکت مخابرات دریافت و به حساب درآمد‌عمومی کشور نزد خزانه‌داری کل موضوع ردیف 594700 قسمت سوم این قانون واریز گردد و معادل صد درصد (100%) وجوه واریزی جهت اجرای‌طرحهای شرکت مخابرات مندرج در قسمت دوم پیوست شماره (1) این قانون تا سقف دویست میلیارد (200000000000) ریال که با نوع درآمدی‌مشخص شده‌اند به مصرف برسانند.
ب - 1 - متوسط قیمت هر مرسوله پستی به میزان 100 ریال محاسبه و دریافت می‌گردد.
ب - 2 - تلفنهای همگانی داخل‌شهری و بین‌شهری طبق تعرفه‌های سال 1372 محاسبه می‌گردد.
ب - 3 - شرکت مخابرات موظف است تعرفه‌های مخصوص بین‌المللی را در ساعاتی که مخابرات از تخفیف‌های بین‌المللی استفاده می‌نماید‌جهت تشویق مشترکین اعمال نماید.
ب - 4 - شرکت مخابرات ایران موظف است در سال 1373 تا سقف بیست و پنج میلیارد (25000000000) ریال از اعتبارات بند ب این تبصره بر‌اساس مبادله موافقتنامه با سازمان برنامه و بودجه، ارتباط تلفنی "500 روستا" فاقد تلفن را با اولویت روستاهای بالای یکصد خانوار برقرار نماید.
ج - دولت موظف است به منظور کمک به اقشار کم‌درآمد و مراکز فرهنگی و آموزشی با تعرفه‌های ترجیحی خاص کمکهای لازم سازماندهی نماید.
‌د - هر گونه افزایش قیمت، عوارض، حق اشتراک، انشعاب، امتیاز دیماند و سایر دریافتیهای مربوط به برق، تلفن و پست و همچنین قیمت انشعاب‌و آب مصرفی کشاورزی در غیر از موارد این تبصره در سال 1373 ممنوع می‌باشد.
ه - به وزارت نیرو اجازه داده می‌شود از هر متر مکعب آب تنظیمی در مخازن سدهای کشور و آبهای انتقالی توسط تونلها و خطوط انتقال که جهت‌صنعت مصرف می‌گردد مبلغ 5 ریال به عنوان عوارض اخذ و به حساب درآمد عمومی کشور نزد خزانه‌داری کل موضوع ردیف 594510 قسمت سوم‌این قانون واریز گردد و معادل پنجاه درصد (50%) وجوه واریزی فوق از محل اعتبار ردیف شماره 143503 قسمت چهارم این قانون در اختیار وزارت‌نیرو قرار می‌گیرد تا به مصرف طرحهای آب کشور برساند.
‌و - شرکتهای آب و فاضلاب استانها مکلفند از کلیه واحدهای صنعتی که فاضلاب آنها موجب آلودگی منابع آبهای سطحی و زیرزمینی می‌شوند به‌تناسب شدت آلودگی عوارضی را که توسط وزارت نیرو پیشنهاد و به تصویب هیأت وزیران خواهد رسید وصول و درآمد ناشی از این تبصره را تا مبلغ‌ده میلیارد (10000000000) ریال دریافت و به حساب درآمد عمومی کشو نزد خزانه‌داری کل موضوع ردیف 594510 قسمت سوم این قانون واریز و‌معادل پنجاه درصد (50%) وجوه واریزی از محل اعتبار ردیف شماره 143504 قسمت چهارم این قانون در اختیار وزارت نیرو قرار می‌گیرد تا به مصرف‌طرحهای آب و فاضلاب استانها برساند.
‌ز - در سال 1373 کلیه واحدهای مسکونی آپارتمانی که به وسیله تعاونیهای کارمندی، کارگری که به صورت غیر تجاری ساخته می‌شود و تراکم‌مجاز شهری را رعایت نموده و زیربنای هر واحد مسکونی در حد الگوی مصوب شورای عالی الگوی مصرف در بخش مسکن می‌باشد از پرداخت حق‌تفکیکی یا هزینه سرمایه‌گذاری و هزینه نصب انشعاب شرکتهای آب و فاضلاب معاف می‌باشند.
ح - وزارت نیرو موظف است از محل منابع بند الف این تبصره تا سقف نود میلیارد (90000000000) ریال در سال 1373 بر اساس مبادله‌موافقتنامه با سازمان برنامه و بودجه به یک هزار و هشتصد روستا (‌یک هزار و پانصد روستا برق‌رسانی و سیصد روستا توسعه) با اولویت روستاهای‌بالای پنجاه خانوار فاقد برق به نسبت محرومیت و استعداد استان‌ها برق‌رسانی نماید.
ط - یک درصد (1%) از اعتبارات برق‌رسانی به یک هزار و هشتصد روستا تا سقف نهصد میلیون (90000000) ریال بایستی از طریق انرژیهای نو(‌سازمان انرژی اتمی) انجام پذیرد.
ی - وزارت جهاد سازندگی موظف است از محل منابع بند ج (2) ماده واحده این قانون در صورت حصول درآمدهای موضوع بند مذکور تا مبلغ‌پنجاه میلیارد (50000000000) ریال جهت تأمین آب آشامیدنی یک هزار (1000) روستای بالای 50 خانوار بر اساس موافقتنامه با سازمان برنامه و‌بودجه هزینه نماید.
‌با توجه به اعتبارات تخصیص‌داده شده، وزارت جهاد سازندگی از محل سرجمع اعتبارات عمرانی خود به مبلغ پنج میلیارد (5000000000) ریال اقدام‌به برق‌رسانی یکصد روستا در شهرستانهای میناب و رودان و جاسک نماید.
ک - سازمان منطقه آزاد قشم مجاز است در سال 1373 از محل درآمد آن سازمان تا سقف پنج میلیارد (5000000000) ریال روستاهای جزیره قشم‌را برق‌رسانی نموده برابر اعلام وزارت نیرو و همانند سایر نقاط کشور امتیاز فروخته و هزینه مصرف دریافت نماید.
‌تبصره 26 - به منظور تسریع و جلب منابع بیشتر جهت سرمایه‌گذاری در اجرای طرحهای شبکه‌های آبیاری و زهکشی اجازه داده می‌شود حداکثر‌تا سقف بیست و پنج درصد (25%) از اعتبارات مصوب برنامه شماره 40302000 "‌ایجاد شبکه آبیاری و زهکشی" با اعلام وزیر نیرو و از طریق وزارت‌نیرو در اختیار بانک کشاورزی قرار گیرد، ذیحسابان مکلفند مبالغ پرداختی به بانک را به هزینه قطعی منظور دارند. بانک کشاورزی موظف است از محل‌تلفیق منابع مذکور با منابع اعتباری سیستم بانکی و منابع حاصل از مشارکت کشاورزان جهت سرمایه‌گذاری در طرحهای شبکه‌های آبیاری و زهکشی‌در چارچوب مقررات اعتباری بانک مبادرت به اعطای تسهیلات نماید. در صورت لزوم بخشی از نیازهای اعتباری طرحهای مذکور می‌تواند از محل‌بودجه عمومی دولت به عنوان کمک بلاعوض تلقی گردد. عناوین و سهم حمایت دولت در قالب کمک بلاعوض و سوبسید سود انتظاری در طرحهای‌مشمول دریافت این کمک توسط کمیته‌ای مرکب از وزارت نیرو و سازمان برنامه و بودجه و وزارت امور اقتصادی و دارایی تعیین خواهد شد.
‌آیین‌نامه اجرایی این تبصره حداکثر ظرف 3 ماه از تصویب این قانون توسط وزارت نیرو، سازمان برنامه و بودجه و بانک کشاورزی تهیه و به تصویب‌هیأت وزیران خواهد رسید. وزارتخانه‌های جهاد سازندگی و کشاورزی نیز می‌توانند از روشهای پیش‌بینی شده در این تبصره در اجرای طرحهای مربوط‌در سقف اعتبارات مصوب خود اقدام نمایند.
‌تبصره 27 -
‌الف - اجازه داده می‌شود معادل پنجاه درصد (50%) بهای اموالی که وزارت اطلاعات در راستای انجام مأموریتهای قانونی خود کشف و به حساب‌درآمد عمومی کشور نزد خزانه‌داری کل موضوع ردیف 594450 قسمت سوم این قانون منظور می‌گردد حداکثر معادل چهار میلیارد و سیصد و پنجاه‌میلیون (4350000000) ریال در اختیار وزارت مذکور قرار گیرد.
ب - به وزارت اطلاعات اجازه داده می‌شود درآمد حاصل از کشفیات ارزی و ریالی اعم از سوء استفاده‌های مالی و پورسانت و اخاذی و فروش‌اطلاعات را که در راستای مأموریت‌های قانونی خود به دست می‌آورد به حساب درآمد عمومی کشور نزد خزانه‌داری کل ردیف شماره 594350 قسمت‌سوم این قانون واریز نماید.
‌معادل سی درصد (30%) از وجوه به نسبت واریزی تا سقف چهل و پنج میلیارد (45000000000) ریال در اختیار وزارت مذکور قرار می‌گیرد.
‌تبصره 28 -
‌الف - پروژه‌های مربوط به طرحهای عمرانی بازسازی مناطق جنگزده منظور در قسمت سوم - ب پیوست شماره یک این قانون بنا به پیشنهاد‌دستگاه اجرایی و تأیید ستاد بازسازی استان ذیربط جهت شهرها و روستاهای در حال بازسازی تعیین می‌شود تا پس از مبادله موافقتنامه با سازمان‌برنامه و بودجه استان به مصرف برسد.
ب - مبلغ سیصد و بیست میلیارد (320000000000) ریال اعتبار عمرانی منظور در ردیف 503041 قسمت چهارم این قانون جهت تأمین خسارات‌آسیب‌دیدگان از جنگ که توسط آتش مستقیم دشمن و یا توسط ضد انقلاب دچار خسارت گردیده و همچنین تأمین خسارات وارده به اشخاص ناشی از‌موارد فوق و تأمین تفاوت تسهیلات اعطایی در این خصوص قابل مصرف خواهد بود.
ج - نظارت نمایندگان شهرهای در حال بازسازی (‌جنگزده) بر اجرای مفاد این تبصره در مرکز و استانها و شهرستانها اعمال می‌گردد.
‌د - در کلیه اعتبارات تسهیلاتی این تبصره، جانبازان، خانواده شهدا و آزادگان دارای اولویت می‌باشند.
‌آیین‌نامه اجرایی این تبصره ظرف مدت یک ماه از تاریخ تصویب این قانون به پیشنهاد مشترک ستاد بازسازی، وزارت کشور و سازمان برنامه و بودجه به‌تصویب هیأت وزیران خواهد رسید.
‌تبصره 29 -
‌الف - بانک مرکزی جمهوری اسلامی ایران موظف است به منظور تنظیم تعهدات ارزی کشور و حفظ توازن و تعادل در تراز پرداختهای ارزی طی‌سال 1373 ضوابط زیر را در چارچوب قانون پولی و بانکی کشور و سیاستهای پولی و ارزی در ایجاد تعهد ارزی و ایفای تعهدات قبلی رعایت نماید.‌کلیه وزارتخانه‌ها، مؤسسات، سازمانها و شرکتهای تابعه و وابسته و آن دسته از مؤسسات و شرکتهایی که شمول قوانین و مقررات بر آن‌ها مستلزم ذکر‌نام است مشمول این ضوابط می‌باشند.
1 - مجموعه سیاستهای بازرگانی و ارزی کشور در سال 1373 باید به گونه‌ای باشد که سرجمع تعهدات ارزی کشور از کلیه منابع در پایان سال1373، یک میلیارد و ششصد میلیون (1600000000) دلار کمتر از ابتدای سال 1373 باشد.
2 - خرید کالاها و خدمات سرمایه‌ای دستگاه‌های مشمول این تبصره را حسب مورد می‌توان با استفاده از تسهیلات اعتباری میان‌مدت و درازمدت‌ارزی در محدوده اعتبارات مصوب در این قانون انجام داد.
3 - کمیته‌ای به ریاست رییس جمهور و با عضویت وزیر امور اقتصادی و دارایی، وزیر بازرگانی، رییس کل بانک مرکزی جمهوری اسلامی ایران،‌رییس سازمان برنامه و بودجه و یکی از وزراء به انتخاب رییس جمهور جهت ترغیب و تشویق خریدها در داخل و در حد امکان به صورت ریالی و‌تنظیم بازار ارز و ایجاد تعادلهای لازم و تدوین سیاستها و دستورالعملهای مربوط تشکیل خواهد شد و نسبت به مسائل ارزی موضوع این تبصره و‌تخصیص آن حسب مورد اقدام خواهد نمود.
‌دو نفر از نمایندگان مجلس شورای اسلامی به انتخاب مجلس به عنوان ناظر در جلسات کمیته شرکت خواهند کرد.
‌دبیرخانه کمیته فوق‌الذکر در بانک مرکزی جمهوری اسلامی ایران مستقر خواهد شد.
4 - از محل درآمدهای ارزی سال 1373 در جهت مصارف تعیین شده، مبالغ زیر با نرخ برابری هر دلار معادل 1750 ( هزار و هفتصد و پنجاه) ریال‌تخصیص می‌یابد تا با اولویت نسبت به سایر مصارف تعهد و پرداخت گردد.
- معادل هشتصد میلیون (800000000) دلار به منظور تأمین کالاهای اساسی شامل گندم، برنج، قند، شکر، روغن نباتی و گوشت برای همه مردم کشور(‌اعم از شهری، روستایی، عشایری). دولت موظف است اعتبار ارزی و ریالی خرید گندم را به نحوی تأمین نماید که امکان ذخیره‌سازی گندم برای مدت‌سه ماه در طول سال فراهم گردد.
- وزارت بازرگانی موظف است خرید کالاهای اساسی موضوع این بند را با اعلام شرایط و به صورت مناقصه در داخل کشور و در حد امکان با ریال‌انجام دهد. بانک مرکزی موظف است معادل ریال مزبور را برای خرید کالاهای مورد نیاز به نرخ شناور محاسبه و در اختیار دستگاه ذیربط قرار دهد و‌خرید کالاهای اساسی مذکور از خارج، مادامی که امکان خرید در داخل کشور (‌تولیدی یا وارداتی) میسر باشد ممنوع است. باید خرید کالاها و خدمات‌مورد نیاز در این بند حتی‌الامکان با ریال و در داخل صورت گیرد و شرایط خریدها به صورت مناقصه اعلام گردد و در صورت میسر نبودن خرید در‌داخل، خرید از خارج و به صورت مستقیم صورت پذیرد.
- حداکثر تا مبلغ چهارصد میلیون (400000000) دلار به منظور تولید دارو در داخل و تأمین شیر خشک و واردات بخشی از داروهای مورد نیاز کشور،‌وزارت بهداشت، درمان و آموزش پزشکی موظف است گزارش عملکرد مربوط به تولید و واردات دارو را هر چهار ماه یک بار به اطلاع کمیسیون‌بهداری و بهزیستی مجلس شورای اسلامی برساند.
‌از مبلغ فوق مبلغ سی میلیون (30000000) دلار جهت تجهیز و راه‌اندازی بخشهای فوق تخصصی اختصاص می‌یابد تا بر اساس سیاستها و برنامه‌های‌هیأت امنای 5‌نفره منتخب وزیر بهداشت، درمان و آموزش پزشکی به مصرف برسد. هیأت امناء موظف است گزارش عملکرد خود را هر چهار ماه یک‌بار به اطلاع کمیسیونهای بهداری و بهزیستی و برنامه و بودجه مجلس شورای اسلامی برساند.
- مبلغ هشتاد میلیون (80000000) دلار به منظور تأمین ارز دانشجویان اعزامی از سوی وزارتخانه‌های فرهنگ و آموزش عالی و بهداشت، درمان و‌آموزش پزشکی در اختیار وزارتخانه‌های مذکور قرار می‌گیرد. وزارتخانه‌های فرهنگ و آموزش عالی و بهداشت، درمان و آموزش پزشکی مکلفند برای‌صرفه‌جویی ارزی در جهت گسترش کمی و کیفی ظرفیتهای تخصصی داخل کشور نسبت به گسترش دوره‌های بورس ترددی، دکترای مشترک اقدام‌نمایند.
صرفه‌جوییهای حاصل از این سیاست مطابق آیین‌نامه‌ای که به پیشنهاد وزارتخانه‌های فوق‌الذکر به تصویب هیأت وزیران می‌رسد صرف ایجاد‌ظرفیتهای کارشناسی ارشد و دکترای داخل کشور خواهد شد.
5 - وزارت نفت و کلیه شرکتها، سازمانهای تابعه آن و همچنین کلیه شرکتها و مؤسسات موضوع مواد 4 و 5 قانون محاسبات عمومی و همچنین‌کلیه واردکنندگان که از منابع بودجه عمومی استفاده می‌نمایند و صادرکنندگان و دستگاه‌های اجرایی مشمول این تبصره مکلفند کلیه عملیات و‌معاملات ارزی ناشی از صادرات و واردات کالاها و خدمات از جمله دریافتها و پرداختهای خود را منحصراً از طریق بانک مرکزی جمهوری اسلامی‌ایران و یا بانکهای مجاز و با تشخیص بانک مرکزی جمهوری اسلامی ایران انجام دهند. موارد استثناء با تأیید بانک مرکزی جمهوری اسلامی ایران انجام‌خواهد شد.
6 - وزارت نفت مکلف است گزارش ماهانه تولید و فروش نفت خام و درآمد حاصله را برای حصول به کسب ده میلیارد و یکصد و پنجاه و چهار‌میلیون و سیصد (10154300000) دلار درآمد ارزی ناشی از صدور نفت همراه با پیش‌بینی تولید و صدور نفت برای باقیمانده سال به تفکیک ماهانه تا‌دهم هر ماه بعد تهیه و به سازمان برنامه و بودجه، بانک مرکزی جمهوری اسلامی ایران، وزارت امور اقتصادی و دارایی و کمیسیونهای نفت، برنامه و‌بودجه، امور اقتصادی و دارایی و تعاون و سیاست خارجی مجلس شورای اسلامی ارائه نماید.
7 - بانک مرکزی جمهوری اسلامی ایران موظف است پرداختهای ارزی به دستگاه‌های مشمول این تبصره را که از بودجه عمومی استفاده می‌نمایند‌منحصراً در مقابل دریافت اسناد و مدارک مثبته حاکی از خرید خدمت یا کالا پرداخت یا تعهد نماید. در مواردی که ماهیت هزینه اجازه ارائه اسناد قبل از‌ایجاد تعهد و یا پرداخت را نمی‌دهد دستگاه ذیربط مکلف است حداکثر ظرف مدت سه ماه از تاریخ پرداخت و یا تعهد اسناد و مدارک مورد نیاز را به‌بانک تسلیم نماید مگر موارد ضروری که به تصویب هیأت وزیران برسد.
8 - کلیه دستگاه‌های مشمول این تبصره مکلفند هر گونه معامله و قراردادهای خارجی خود را که بیش از یک میلیون (1000000) دلار باشد، صرفاً‌از طریق مناقصه محدود و یا بین‌المللی (‌با درج آگهی مناقصه در روزنامه‌های کثیرالانتشار داخلی و خارجی) انجام و منعقد نمایند.
‌موارد استثناء باید به تصویب شورای اقتصاد برسد. بانک مرکزی جمهوری اسلامی ایران فقط مجاز به ایجاد تعهد یا پرداخت معاملات و قراردادهایی‌است که مدارک لازم مبنی بر رعایت مفاد این بند از سوی دستگاه‌های اجرایی ارائه شود.
9 - دو نفر از نمایندگان مجلس شورای اسلامی از کمیسیونهای امور بازرگانی و توزیع و امور اقتصادی و دارایی، و تعاون به انتخاب مجلس بر‌فعالیتهای خرید کالاهای اساسی نظارت خواهند کرد.
10 - به شرکت ملی گاز ایران اجازه داده می‌شود درآمد حاصل از صادرات میعانات گازی در سال 1373 را به حساب درآمد عمومی کشور نزد‌خزانه‌داری کل موضوع ردیف 210103 قسمت سوم این قانون واریز و معادل آن را از محل ردیف 220501 به منظور گازرسانی به مصرف برساند.
ب - به دولت اجازه داده می‌شود از محل جابجایی تعهدات ارزی موجود تا پایان سال 1372 و با رعایت قسمت (1) بند الف این تبصره مشخصاً به‌روشی که در این بند ذکر خواهد شد ایجاد تعهد نماید.
1 - به منظور ظرفیت‌سازی مورد نیاز کشور در زمینه‌های تولید نفت خام، گاز طبیعی و فرآورده‌های نفتی جهت اجرای طرحهای توسعه میدان گازی‌پارس جنوبی، توسعه میدان گازی پارس شمالی و احداث پالایشگاه مایعات گازی عسلویه (‌نهم) و بازسازی پالایشگاه آبادان از محل فروش نفت کوره‌همان پالایشگاه، شرکت ملی نفت ایران اختیار خواهد داشت رأساً حداکثر تا مبلغ سه میلیارد و پانصد (3500000000) دلار پس از تأیید هیأت وزیران‌قراردادهای لازم را به صورت بیع متقابل با شرکتهای ذیصلاح خارجی منعقد نماید به نحوی که بازپرداخت اقساط سالیانه مساوی مربوط به‌سرمایه‌گذاری و هزینه‌های مرتبط هر یک بعد از شروع بهره‌برداری برای طرح عسلویه حداقل پنج‌ساله و برای طرحهای میدان گازی پارس شمالی،‌جنوبی حداقل ده‌ساله و از محل فروش تولیدات این طرحها به قیمت روز صورت پذیرد و هیچ گونه تعهدی برای دولت و بانک مرکزی جمهوری‌اسلامی ایران و دیگر بانکهای کشور ایجاد نکند.
‌قراردادهای مذکور بایستی به نحوی منعقد گردد که شرکتهای خارجی به انتقال دانش فنی و تکنولوژی و آموزش نیروی انسانی و استفاده حداکثر از توان‌موجود کشور در زمینه‌های طراحی و مهندسی، ساخت و نصب تجهیزات و ماشین آلات ملزم گردند.
2 - به منظور استفاده حداکثر از ظرفیتهای منابع آب و نیروی کشور صرفاً برای مابقی قراردادهای احداث سدها و نیروگاه‌های آبی کارون3، کارون‌جریانی 4، کرخه و گاویشان، وزارت نیرو اختیار خواهد داشت پس از تأیید هیأت وزیران تا سقف دو میلیارد و سیصد و چهل میلیون (2340000000)‌دلار تعهد ارزی نماید. این تعهدات به نحوی خواهد بود که اقساط سالیانه بازپرداخت هر یک از طرحها پس از شروع بهره‌برداری برای طرحهای کارون 3‌و 4 ده‌ساله و برای طرحهای کرخه و گاویشان پنج‌ساله و جمعاً تا مبلغ دویست و پنجاه میلیون (250000000) دلار گردد و در اجرای طرحهای فوق‌می‌بایستی به نحوی اقدام شود که همراه با انتقال دانش فنی و تکنولوژی، حداکثر استفاده از امکانات ساخت داخل به عمل آید.
3 - به دولت اجازه داده می‌شود به منظور ادامه اجرای طرح توسعه نیشکر و صنایع جنبی آن مطابق مفاد بند (ه) تبصره 29 قانون برنامه اول و‌اصلاحیه بعدی آن اقدام نماید.
میزان تعهد ارزی در سال 1373 تا سقف یکصد و پنجاه میلیون (150000000) دلار مجاز بوده و هر گونه ایجاد تعهد‌ارزی برای کارخانجات سه واحد آخر (‌از هفت واحد) بعد از شروع بهره‌برداری دو واحد اول انجام گیرد. قراردادها باید به نحوی منعقد گردد که‌شرکتهای خارجی ملزم به انتقال دانش فنی و آموزش نیروی انسانی و استفاده حداکثر از توان موجود کشور در زمینه‌های طراحی و مهندسی ساخت و‌نصب تجهیزات و ماشین آلات گردند.
4 - به شرکت سهامی شیلات اجازه داده می‌شود در اجرای طرح خودکفایی تولید پودر ماهی به منظور تأمین قسمتی از نیازهای ارزی این پروژه‌حداکثر تا سقف یکصد میلیون (100000000) دلار از طریق بیع متقابل و یا سرمایه‌گذاری مشترک با بخشهای خصوصی ایرانی و خارجی به ترتیبی‌اقدام نماید که اقساط آن از محل درآمدهای ارزی شرکت مزبور بعد از شروع بهره‌برداری طرحهای مربوطه آغاز و قابل بازپرداخت باشد و هیچ گونه‌تعهدی برای دولت و بانک مرکزی جمهوری اسلامی ایران و دیگر بانکهای کشور ایجاد نکند.
ج - شرکت ملی نفت ایران مکلف است مقدار نفت خامی را که به منظور تأمین فرآورده‌های نفتی مورد نیاز کشور روزانه تا سقف یکصد و نود هزار(190000) بشکه از کشور برای تصفیه خارج می‌نماید در پایان هر ماه به وزارت امور اقتصادی و دارایی اعلام نماید.
تا معادل قیمت نفت مذکور که برابر‌قیمت ارزی و ریالی فروش نفت پیش‌بینی شده در این قانون محاسبه خواهد شد از یک طرف به حساب درآمد عمومی کشور موضوع ردیف 210102‌قسمت سوم این قانون و از طرف دیگر به حساب پرداخت بابت اعتبار ردیف 220001 قسمت چهارم این قانون منظور گردد.
‌د -
1 - بانک مرکزی جمهوری اسلامی ایران مکلف است ارز حاصل از فروش هر محموله نفت خام یا فرآورده‌های نفتی را در موقع وصول ارز مربوط،‌به نسبت هشتاد و پنج درصد (85%) به نرخ شناور و پانزده درصد (15%) به نرخ رسمی ارز در تاریخ پایان اسفند ماه 1371 به ریال تبدیل و وجوه‌حاصل را به حسابهای درآمد عمومی مربوط به نام خزانه واریز نماید.
2 - بانک مرکزی جمهوری اسلامی ایران باید تفاوت حاصل از اعمال نرخ رسمی ارز در تاریخ پایان اسفند 1371 و نرخ شناور اعلام شده روز‌مربوط به پانزده درصد (15%) مقرر در بند (1) این قسمت را محاسبه و در دفاتر بانک منحصراً به حساب "‌ذخیره تعهدات ارزی" منظور دارد و تفاوت‌ریالی تعهدات ارزی سررسید شده موضوع بند این تبصره سنوات قبل را که در سال 1373 به مرحله پرداخت می‌رسد از طریق حساب "‌ذخیره تعهدات‌ارزی" تسویه نماید.
3 - بانک مرکزی جمهوری اسلامی ایران مکلف است خالص درآمد حاصل از خرید و فروش ارز در بازار مداخله‌ای را به حساب "‌ذخیره تعهدات‌ارزی" فوق منظور نماید.
4 - حساب ذخیره مذکور صرفاً جهت پرداخت تعهدات ارزی در سال جاری خواهد بود و دولت بدون اجازه مجلس شورای اسلامی حق هیچ گونه‌تصرفی به غیر از مورد فوق در حساب مذکور نخواهد داشت.
ه - ده درصد (10%) از درآمد ارزی و ریالی تمدید گذرنامه و درآمد کنسولی تا سقف دو میلیارد و ششصد و پنجاه میلیون (2650000000) ریال‌جهت خرید وسایل توانبخشی معلولین "‌که از حقوق گمرکی و سود بازرگانی معاف خواهد بود" اختصاص می‌یابد.
‌تبصره 30 -
‌در سال 1373 هزینه دادرسی موضوع ماده 86 قانون آیین دادرسی مدنی در اموال غیر منقول در صورتی که مبلغ خواسته کمتر از قیمت منطقه‌ای باشد،‌بر اساس قیمت منطقه‌ای و در صورتی که بیش از قیمت منطقه‌ای باشد بر اساس مبلغ خواسته شده اخذ خواهد شد، ولی از نقطه نظر صلاحیت بهای‌خواسته همان است که در دادخواست تعیین می‌شود.
‌تبصره 31 -
‌الف - ستاد بازسازی و نوسازی مناطق جنگزده کشور مکلف است در سال 1373 واحدهای مسکونی و تجاری (‌ اعم از احداثی و خریداری شده)،‌زمینها، کارگاه‌های تولیدی، سهام و داراییهای منقول و غیر منقول شرکتهای تحت پوشش، ماشین آلات و ابزار و اموال و خودروهای مازاد و بلااستفاده‌خود را به فروش رسانده و وجوه حاصل از فروش را به خزانه واریز نماید تا به حساب درآمد عمومی کشور موضوع ردیف 390600 قسمت سوم قانون‌بودجه سال 1373 کل کشور منظور گردد.
‌به مهاجران جنگ تحمیلی در خرید این نوع امکانات اولویت داده خواهد شد.
‌مهاجران جنگ تحمیلی و آن دسته از کارکنان ستاد بازسازی و نوسازی مناطق جنگزده که از ستاد منفک می‌شوند می‌توانند ابزار، وسایل و تجهیزات و‌نیز وسایل نقلیه را جهت ایجاد اشتغال خریداری نمایند.
ب - اعتبار ردیف 105101 قسمت چهارم این قانون معادل صد درصد (100%) درآمد وصولی موضوع بند (‌الف) این تبصره تا سقف پنجاه و دو‌میلیارد و دویست میلیون (52200000000) ریال جهت بازگشت، استقرار، آموزش فنی و تخصصی و اشتغال مهاجرین، ساخت حداقل زیربنای مسکن‌برای خانواده‌های بی‌سرپرست و ازکارافتاده مهاجرین جنگ تحمیلی در مناطق آسیب‌دیده ناشی از جنگ تحمیلی و حق بیمه و پاداش پایان خدمت‌کارکنان مازاد و هزینه‌های جاری اعم از اداری، پرسنلی و دیون سنواتی، در اختیار ستاد بازسازی قرار خواهد گرفت تا در راستای تحقق اهداف بازسازی‌استفاده نماید.
ج - فروش واحدهای مذکور دربند (‌الف) در موارد زیر به قیمت کارشناسی رسمی انجام خواهد گرفت:
1 - در صورتی که واحدهای مذکور مستقر در مناطق روستایی و کشاورزی باشد به روستاییان و کشاورزان همان محل.
2 - خریدار از مهاجران جنگ تحمیلی باشد.
3 - ساختمانهایی که اعیانی آنها متعلق به ستاد بازسازی و عرصه آنها به اشخاص حقیقی و حقوقی تعلق داشته باشد به مالک عرصه.
4 - فروش به مؤسسات آموزشی، فرهنگی، تربیت بدنی، بهزیستی اعم از دولتی و غیر دولتی با اولویت متقاضیان محلی، شهرداریها مناطق‌جنگزده و تعاونیهای جنگزدگان، ایثارگران و کارکنان بنیاد مهاجرین جنگ تحمیلی سابق.
‌د - آیین‌نامه اجرایی این تبصره بر اساس پیشنهاد ستاد بازسازی مناطق جنگزده و تأیید وزارت امور اقتصادی و دارایی و سازمان برنامه و بودجه به‌تصویب هیأت وزیران خواهد رسید.
ه - وزارت امور اقتصادی و دارایی موظف است در اول سال 1373 از محل تنخواه‌گردان خزانه مبلغ بیست میلیارد (20000000000) ریال‌تنخواه‌گردان برای مصارف موضوع این تبصره در اختیار ستاد مرکزی بازسازی قرار دهد. تنخواه‌گردان مذکور به تدریج و از محل درآمد موضوع ردیف390600 تا پایان سال 1373 تسویه خواهد شد.
‌و - پنج نفر از نمایندگان شهرهای جنگزده به تفکیک استان خوزستان 3 نفر، استان ایلام یک نفر و استان کرمانشاه یک نفر با تصویب مجلس‌شورای اسلامی به عنوان ناظر اجرای مفاد این تبصره در جلسات ستاد بازسازی مرکز و استان شرکت خواهند نمود.
‌تبصره 32 -
‌به شرکت سهامی شیلات ایران اجازه داده می‌شود با تصویب شورای اقتصاد مبلغ سه میلیارد (3000000000) ریال از محل فروش داراییهای خود که به‌مردم واگذار می‌نماید به حساب درآمد عمومی خزانه موضوع ردیف 423600 واریز نماید.
‌معادل پنجاه درصد (50%) وجوه واریزی موضوع ردیف 201501 قسمت چهارم این قانون در اختیار شرکت مذکور قرار می‌گیرد تا جهت اجرای‌طرحهای سرمایه‌گذاری مربوط هزینه نماید.
‌تبصره 33 -
‌الف - اجازه داده می‌شود تا سقف سه میلیارد (3000000000) ریال مازاد درآمد نسبت به درآمد مصوب پیش‌بینی شده در بودجه سال 1373 کل‌کشور شرکت سهامی آزمایشگاه‌های فنی و مکانیک خاک وابسته به وزارت راه و ترابری با تصویب مجمع عمومی شرکت به منظور توسعه و تجهیز‌آزمایشگاه مرکزی و شعب آن در کلیه استانها جهت انجام هزینه‌های سرمایه‌ای اختصاص یابد و همچنین افزایش درآمد نسبت به درآمد مصوب‌پیش‌بینی شده در بودجه سال 1373 کل کشور شرکتهای راه‌آهن جمهوری اسلامی ایران و پایانه، جهت انجام هزینه‌های سرمایه‌ای اختصاص یابد.
ب - به شرکت پایانه‌های عمومی وسایط نقلیه باربری وابسته به وزارت راه و ترابری اجازه داده می‌شود معادل یک درصد از مبالغ مندرج در‌بارنامه‌های حمل کالا (‌صادره در سراسر کشور) را که به حساب درآمد عمومی کشور نزد خزانه‌داری کل موضوع ردیف 419955 قسمت سوم این قانون‌واریز می‌گردد، از محل اعتبار ردیف 503196 قسمت چهارم این قانون دریافت و جهت احداث پایانه‌های جدید هزینه نماید.
‌یک درصد (1%) مذکور در بارنامه‌های حمل کالا به عنوان منابع مالی معاف از پرداخت مالیات تلقی می‌گردد.
ج - به استناد ماده 24 موافقتنامه حمل و نقل جاده‌ای ایران و ترکیه به وزارت راه و ترابری اجازه داده می‌شود در اجرای بند ج ماده 5 موافقتنامه‌مزبور معادل پنج میلیارد (5000000000) ریال وصول و به حساب درآمد عمومی کشور نزد خزانه‌داری موضوع ردیف 419962 قسمت سوم این قانون‌واریز نماید.
‌پنجاه درصد (50%) وجوه واریزی فوق از این محل از اعتبار ردیف 503212 قسمت چهارم این قانون در اختیار شرکت خاص پایانه‌های عمومی وسایل‌نقلیه باربری قرار خواهد گرفت تا نسبت به ایجاد مجتمع‌های خدماتی و رفاهی بین راهی رانندگان (‌تیرپارکها) در راه‌های ترانزیتی کشور هزینه کند.
‌د - به وزارت راه و ترابری اجازه داده می‌شود مازاد مصالح شن و ماسه و آسفالت تولیدی مراکز سرند و سنگ‌شکن و یا تولیدی کارخانه‌های‌آسفالت خود را به فروش برساند و وجوه حاصله را به حساب درآمد عمومی کشور نزد خزانه‌داری کل موضوع ردیف 419963 قسمت سوم این قانون‌واریز نماید و معادل پنجاه درصد (50%) درآمد واریزی فوق از محل اعتبار ردیف 148005 قسمت چهارم این قانون در اختیار وزارت راه و ترابری قرار‌خواهد گرفت تا صرف نگهداری واحدهای مذکور گردد.
ه - وزارت راه و ترابری در سال 1373 از پرداخت بهای برق مصرفی جهت روشنایی و تهویه تونلها و چراغهای مخصوص نقاط مه‌گیر و چراغهای‌چشمک‌زن موجود در طول راه‌های کشور معاف می‌باشد.
‌تبصره 34 -
‌به وزارت امور اقتصادی و دارایی اجازه داده می‌شود به منظور تحقق درآمدهای مالیاتی پیش‌بینی شده در سال 1373 و مطالعه در اصلاح روشها و‌سیستمهای مالیاتی:
1 - نسبت به استخدام 1000 نفر دیپلم و بالاتر (‌با احتساب کارکنان قراردادی موجود) کادر مورد نیاز با اولویت آزادگان و ایثارگران و بدون نیاز به‌اخذ مجوز از سایر مراجع با رعایت قوانین و مقررات اداری و استخدامی اقدام نماید.
2 - نسبت به تکمیل ساختمانهای در دست اجرا و خرید زمین مناسب در شهرهای با جمعیت زیر 75000 نفر و ملزومات اداری مورد نیاز اقدام‌نماید.
3 - حداکثر معادل اعتبار ردیف 503132 قسمت چهارم این قانون در اختیار وزارت امور اقتصادی و دارایی قرار خواهد گرفت تا ضمن توزیع بین‌واحدهای مرکزی و ادارات کل امور اقتصادی و دارایی بر اساس مبادله موافقتنامه با سازمان برنامه و بودجه و تخصیص اعتبار جهت پرداخت هزینه‌های‌پرسنلی و سایر هزینه‌های مربوط به ردیفهای 1 و 2 فوق و هزینه‌های جاری و ثابت ناشی از اجرای تبصره‌های 35 قوانین بودجه سالهای 1369، 1370،1371 و 1372 کل کشور در سال 1373 و سایر هزینه‌های مورد نیاز برای نیل به اهداف فوق به مصرف برساند.
4 - وزارت امور اقتصادی و دارایی موظف است گزارش عملکرد این تبصره را هر 4 ماه یک بار به کمیسیونهای برنامه و بودجه و امور اقتصادی و‌دارایی و تعاون ارائه نماید.
5 - به منظور فراهم آمدن موجبات تحقق درآمدهای مالیاتی پیش‌بینی شده در این قانون، به وزارت امور اقتصادی و دارایی اجازه داده می‌شود در‌سال 1373 برای اشخاص حقیقی و حقوقی کارت اقتصادی (‌شامل شماره اقتصادی) صادر نماید. کلیه اشخاص اعم از حقیقی و حقوقی که حسب اعلام‌وزارت امور اقتصادی و دارایی موظف به اخذ شماره اقتصادی می‌شوند، مکلفند بر اساس دستورالعملی که توسط وزارت مزبور تهیه و ابلاغ می‌گردد،‌برای انجام کلیه معاملات خود صورتحساب صادر و شماره اقتصادی مربوط را در صورتحسابها و فرمها و اوراق مالی مربوط درج نمایند.
‌عدم صدور صورتحساب و یا عدم درج شماره اقتصادی و همچنین عدم رعایت دستورالعملهای صادره از طرف وزارت امور اقتصادی و دارایی علاوه بر‌بی‌اعتباری دفاتر مربوط، مشمول جرایمی به شرح زیر خواهد بود:
- برای بار اول جریمه‌ای معادل دو برابر مبلغ مورد معامله.
- برای بار دوم، تعطیل محل کسب یا توقف فعالیت حسب مورد به مدت سه ماه.
- برای بار سوم، حبس تعزیری از سه ماه تا شش ماه برای شخص متخلف و در مورد اشخاص حقوقی برای مدیر یا مدیران مسئول ذیربط.
‌تعقیب و اقامه دعوی علیه متخلفین نزد مراجع قضایی منوط به شکایت وزارت امور اقتصادی و دارایی است.
‌تبصره 35 -
‌کلیه دستگاه‌های اجرایی، نهادهای انقلاب اسلامی، مؤسسات و سازمانهای دولتی و شرکتهای تابعه و وابسته و همچنین شهرداریها مکلفند نسبت به‌تقسیط و تأدیه بدهی معوق تا پایان سال 1373 خود به سازمان تأمین اجتماعی اقدام نمایند. کمیسیون مشترکی با عضویت نمایندگان سازمان برنامه و‌بودجه، سازمان تأمین اجتماعی و دستگاه بدهکار، مجری این تبصره خواهد بود. در صورت عدم اجرای تصمیمات کمیسیون فوق توسط دستگاه‌بدهکار، به سازمان برنامه و بودجه اجازه داده می‌شود در خصوص کسر اقساط تعیین شده از اعتبارات مصوب دستگاه ذیربط اقدام و به سازمان تأمین‌اجتماعی پرداخت نماید.
‌بدهی معوقه نانوایان بابت حق بیمه کارگران به سازمان تأمین اجتماعی تا پایان سال 1371 تا سقف ده میلیارد (10000000000) ریال از محل ردیف266512 قسمت چهارم این قانون پرداخت گردد.
‌تبصره 36 -
‌الف - به دولت اجازه داده می‌شود در سال 1373 وجوه ذیل را اخذ و به حساب درآمد عمومی کشور واریز نماید:
1 - دو درصد (2%) هزینه اقامت یک مسافر در هر شب در هتلهای یک الی پنج ستاره و پلاژهای عمومی و مجتمع‌های ساحلی.
2 - درآمد حاصل از اجرای قانون وصول عوارض از متقاضیان شرکت در گشتهای گروهی سیاحتی و زیارتی اعزامی به خارج از کشور.
3 - ده درصد (10%) افزایش به قیمت آگهیهای مطبوعاتی (‌روزنامه‌هایی که تیراژ بیش از ده هزار نسخه دارند).
4 - درآمدهای حاصل از فعالیتهای فرهنگی، هنری و سیاحتی وزارت فرهنگ و ارشاد اسلامی.
5 - مبلغ پنجاه (50) ریال به ازای هر نوار کاست و نوار ریل ضبط صوت وارده به کشور (‌به استثنای نوارهای وارده توسط سازمان صدا و سیمای‌جمهوری اسلامی ایران) و مبلغ پانصد (500) ریال به ازای هر نوار ویدئو وارداتی.
6 - پنج درصد (5%) از کل هزینه‌های انجام شده برای امور چاپی (‌شامل لیتوگرافی، حروفچینی و چاپ) به جز کتاب و نشریات و فعالیتهای چاپی‌آموزشی دولتی.
7 - سه درصد (3%) از قیمت ماشین آلات چاپی و دستگاه‌های وابسته به صنعت چاپ که از خارج وارد می‌شود بر اساس پروفرم‌های گمرکی.
8 - پنج درصد (5%) قیمت دفتری چاپخانه و ماشین آلات چاپی و سایر تجهیزات مربوط که مجوز نقل و انتقال آنها توسط وزارت فرهنگ و ارشاد‌اسلامی صادر می‌گردد.
9 - پنج درصد (5%) از بهای سیف وسایل سمعی و بصری وارداتی از قبیل تلویزیون رنگی، ویدئو، دوربین فیلمبرداری، به استثنای وسایل سمعی‌و بصری مورد نیاز سازمان صدا و سیمای جمهوری اسلامی ایران.
10 - درآمد حاصل از اجرای قانون تشدید مجازات تولید، تکثیر و توزیع‌کنندگان غیر مجاز نوارهای ویدیوئی معادل مبلغ ده میلیارد(10000000000) ریال به حساب درآمد عمومی کشور نزد خزانه‌داری کل موضوع ردیف شماره 419957 قسمت سوم این قانون واریز، معادل صد‌درصد (100%) وجوه واریزی فوق از محل اعتبار ردیف 114027 قسمت چهارم این قانون در اختیار وزارت فرهنگ و ارشاد اسلامی به منظور تولید‌فیلمهای ویدیویی و حمایت از شبکه ویدیویی کشور قرار داده شود.
‌اجازه داده می‌شود در سال 1373 معادل صد درصد (100%) درآمد ردیف‌های 1 و 2 این بند از محل ردیف 114080 قسمت چهارم این قانون به منظور‌ارائه خدمات آموزشی و توسعه صنعت جهانگردی و ایرانگردی، و معادل صد درصد (100%) درآمد ردیف 3 از محل ردیف 114090 قسمت چهارم‌این قانون به منظور آموزش نیروهای مطبوعاتی و حمایت از گسترش فعالیتهای سالم مطبوعاتی در کشور و ایجاد دوره‌های آموزشی برای آموزش‌روزنامه‌نگاری و تأمین اجتماعی و رفاهی روزنامه‌نگاران و انتشار مطبوعات مناسب در خارج از کشور و تأمین هزینه فعالیتهای بنیاد اندیشه اسلامی، و‌صد درصد (100%) درآمد ردیفهای 4 و 5 از محل ردیف 114040 قسمت چهارم این قانون به منظور کمک به فعالیتهای هدایتی و حمایتی فرهنگی و‌هنری نظیر برگزاری جشنواره‌ها و نمایشگاه‌ها، و صد درصد (100%) درآمد ردیف 6 و 7 و 8 از محل ردیف 114082 قسمت چهارم این قانون به منظور‌توسعه و گسترش آموزش صنعت چاپ و نشر در جهت اهداف فرهنگی جمهوری اسلامی ایران، و صد درصد (100%) درآمد ردیف 9 از محل اعتبار‌ردیف 503189 قسمت چهارم این قانون در جهت اشاعه فرهنگ اسلامی، از محل اعتبارات مربوط منظور در این قانون به ترتیب به نسبت شصت‌درصد (60%)
و چهل درصد (40%) در اختیار وزارت فرهنگ و ارشاد اسلامی و سازمان تبلیغات اسلامی قرار گیرد.
‌در سال 1373 رقم بیست (20) ریال در قانون اخذ عوارض سیمان و اختصاص به انجمن آثار ملی مصوب 1342 به سیصد (300) ریال افزایش می‌یابد‌و کل درآمد حاصله به حساب درآمد عمومی کشور موضوع ردیف 594830 قسمت سوم این قانون واریز و معادل واریزی مذکور از محل اعتبار ردیف503213 قسمت چهارم این قانون جهت تعمیر و مرمت، بازسازی و به بهره‌برداری رساندن آثار و میراث فرهنگی کشور و بناهای ارزشمند تاریخی و نیز‌بزرگداشت مفاخر فرهنگی در اختیار وزارت فرهنگ و ارشاد اسلامی قرار می‌گیرد.
ب - به وزارت فرهنگ و ارشاد اسلامی اجازه داده می‌شود در سال 1373 در قبال ارائه خدمات کارشناسی و آموزشی به هتل‌ها و کارکنان آنان‌مبالغی بر اساس تعرفه‌ای که به پیشنهاد وزارت مزبور به تصویب هیأت وزیران می‌رسد، دریافت و به حساب درآمد عمومی کشور نزد خزانه‌داری کل‌موضوع ردیف 410357 قسمت سوم این قانون واریز نماید. معادل وجوه واریزی فوق از محل اعتبار ردیف 114092 منظور در قسمت چهارم این‌قانون در اختیار وزارت مذکور قرار خواهد گرفت تا جهت هزینه‌های کارشناسی و آموزشی مربوط به مصرف برساند.
ج - در سال 1373 عبارت "‌که حداکثر از50 ریال تجاوز ننماید" از متن تبصره 45 قانون بودجه اصلاحی سال 1343 کل کشور حذف می‌گردد.
‌د - آیین‌نامه اجرایی این تبصره شامل نحوه وصول درآمدهای فوق و موارد مصرف آنها به پیشنهاد وزارت فرهنگ و ارشاد اسلامی و سازمان‌تبلیغات اسلامی و تأیید سازمان برنامه و بودجه به تصویب هیأت وزیران می‌رسد.
‌تبصره 37 -
‌الف - حداقل سیصد میلیارد (300000000000) ریال موضوع جدول قسمت ششم تحت عنوان اعتبارات خاص نقاط محروم کشور این قانون به‌تفکیک فصل برای هر استان علاوه بر سهم اعتبارات استانی و ملی مناطق محروم کشور به صورت صد درصد (100%) تخصیص‌یافته به طرحهای‌آموزش و پرورش (‌با اولویت احداث و توسعه و تجهیز مراکز شبانه‌روزی) بهداشت و آبرسانی، عملیات زیربنایی چندمنظوره اشتغال‌زا (‌عمران زیربنایی‌نواحی صنعتی جهاد، کمک به امور عمران زیربنایی شهرکهای صنعتی، طرحهای کوچک آب و خاک و عملیات کوچک تأمین آب، خانه‌های سازمانی،‌مراکز آموزش فنی و حرفه‌ای وزارت کار، فضای ساختمانی مخابرات روستایی و اماکن مناسب ورزشی) برق‌رسانی روستایی، راه مناسب روستایی (‌با‌اولویت عملیات آسفالت راه‌های فرعی و روستایی) و بهسازی روستاها در دهستانهای محروم کشور در قالب پروژه‌های مشخص جدید و همچنین‌تکمیل پروژه‌های مشخص نیمه‌تمام در مناطق محروم روستایی و عشایری اختصاص می‌یابد.
‌مسئولیت تعیین برنامه طرح پروژه مشخص، ذکر دقیق محل اجراء، تعیین دستگاه اجرایی هر پروژه از محل اعتبارات این بند به نسبت سهم اعتبار هر‌دهستان (‌بر اساس محاسبه ضرایب متناسب محرومیتها و نیازهای هر دهستان) بر عهده کمیسیون ویژه امور مناطق محروم استان که به ریاست استاندار‌و با عضویت رؤسا و مدیران کل برنامه و بودجه، امور اقتصادی و دارایی، جهاد سازندگی، راه و ترابری، آموزش و پرورش، برق منطقه‌ای، امور آب‌استان، کار و امور اجتماعی، مخابرات، نوسازی مدارس، کشاورزی، بنیاد مسکن و امور عشایری که منظماً هر ماه حداقل یک بار به منظور نظارت و‌هماهنگی اجرایی تشکیل می‌گردد، می‌باشد.
‌در جلسات کمیسیون ویژه مناطق محروم از نمایندگان مناطق محروم استان به عنوان ناظر و همچنین سایر دستگاه‌ها حسب مورد و تشخیص دبیرخانه‌یک هفته قبل از تشکیل جلسه، دعوت به عمل می‌آید. معاونت عمرانی استاندار به عنوان دبیر کمیسیون مزبور تعیین و دبیرخانه کمیسیون در استانداری‌امور عمران مناطق محروم استان را پیگیری و نظارت می‌نماید. مصرف هر گونه اعتبار جهت مطالعه پروژه‌های عمرانی مناطق محروم و یا هر گونه‌هزینه جاری از محل اعتبارات این بند ممنوع بوده و این گونه موارد و مطالعه پروژه‌های عمرانی از محل سایر منابع استانی توسط دستگاه اجرایی‌مربوطه می‌بایست تأمین گردد.
‌لازم است کل اعتبار سهم هر استان از محل اعتبارات این بند تماماً در ابتدای سال و حداکثر تا پایان اردیبهشت ماه 1373 با تعیین پروژه‌های مشخص‌مربوطه به هر دهستان محروم توسط کمیسیون فوق‌الذکر توزیع گردیده و موافقتنامه‌های مربوطه نیز طی این مدت مبادله می‌گردد.
‌دفتر امور مناطق محروم کشور - رییس جمهور موظف است هر چهار ماه یک بار گزارش عملکرد این تبصره را به کمیسیونهای برنامه و بودجه و‌نهادهای انقلاب مجلس شورای اسلامی تسلیم نماید. همچنین استانداران موظفند منظماً گزارش کمیسیون ویژه امور مناطق محروم استان و عملیات‌اجرایی اعتبارات فوق را به دفتر امور مناطق محروم کشور - رییس جمهور منعکس نمایند.
‌مبلغ این قسمت تا مبلغ چهارصد و ده میلیارد (410000000000) ریال نسبت به مازاد مبلغ سیصد میلیارد (300000000000) ریال از محل بند ج - 2‌ماده واحده تأمین می‌گردد.
ب - مبلغ یک میلیارد و پانصد میلیون (1500000000) ریال به منظور تأسیس و راه‌اندازی دبیرستانهای پیش‌دانشگاهی از محل ردیف 503168 در‌اختیار وزارت فرهنگ و آموزش عالی و همچنین مبلغ سه میلیارد و پانصد میلیون (3500000000) ریال به منظور تشکیل کلاسهای تقویتی برای‌افزایش بنیه علمی و آمادگی شرکت در آزمون سراسری دانش‌آموزان مناطق محروم و پنج میلیارد و پانصد میلیون (5500000000) ریال نیز جهت تجهیز‌و راه‌اندازی مراکز آموزشی نیمه‌متمرکز خاص دهستانهای محروم از محل ردیف 503166 در اختیار وزارت آموزش و پرورش قرار می‌گیرد و نظارت بر‌اجرای آن بر عهده دفتر امور مناطق محروم کشور - رییس جمهور می‌باشد. دانش‌آموزان دبیرستانهای پیش‌دانشگاهی منحصراً از مناطق محروم(‌دهستانهای محروم) انتخاب می‌شود.
‌تبصره 38 -
‌به گمرک ایران اجازه داده می‌شود در سال 1373 معادل یک میلیارد و چهل و چهار میلیون (1044000000) ریال درآمد حاصل از خدمات فوق‌العاده‌گمرکی که در ساعات غیر اداری و ایام تعطیل بر طبق مقررات قانون امور گمرکی و آیین‌نامه اجرایی آن وصول و به حساب درآمد عمومی کشور موضوع‌ردیف 419913 قسمت سوم این قانون منظور می‌شود از محل اعتبار ردیف 110503 قسمت چهارم این قانون بر طبق مقررات ماده (13) آیین‌نامه‌اجرایی قانون امور گمرکی به مصرف برساند.
‌وجوه دریافتی موضوع این تبصره از شمول کلیه مقررات مغایر مستثنی است.
‌تبصره 39 -
‌الف - به سازمان هواپیمای کشوری اجازه داده می‌شود در سال 1373 به ازاء ارائه خدمات مقامات میهمانان و مسافران خارجی که از پاویونهای‌فرودگاه‌های کشور عبور می‌نمایند، وجوهی را دریافت و به حساب درآمد عمومی کشور نزد خزانه‌داری کل موضوع ردیف 419954 قسمت سوم این‌قانون واریز نماید، معادل درآمد وصولی ردیف مذکور از محل اعتبار ردیف 503116 قسمت چهارم این قانون در اختیار سازمان هواپیمایی کشوری قرار‌خواهد گرفت تا جهت توسعه و تجهیز و اداره پاویونهای کشور به مصرف برسد.
ب - به سازمان هواپیمایی کشوری اجازه داده می‌شود در سال 1373 بهای خدمات فرودگاهی و پروازی و خدمات جنبی به پروازها را بر اساس‌جداول و میزانی که به تصویب هیأت وزیران می‌رسد، دریافت و به حساب درآمد عمومی کشور نزد خزانه‌داری کل واریز نماید.
ج - مقررات بند (‌الف) این تبصره در سال 1373 شامل اتباع کشورهایی که از مقامات و مسافرین ایرنی وجوه مشابهی دریافت نمی‌دارند نخواهد‌بود.
‌د - سازمان هواپیمایی کشوری موظف است نسبت به دریافت بهای ارائه خدمات فرودگاهی اقدام و درآمد حاصله را به حساب درآمد عمومی‌کشور نزد خزانه‌داری کل واریز نماید.
معادل پنجاه درصد (50%) درآمد وصولی فوق و حداکثر تا مبلغ پنجاه میلیارد (50000000000) ریال از محل‌اعتبار ردیف 503191 قسمت چهارم این قانون در اختیار سازمان مذکور قرار خواهد گرفت تا جهت تجهیز و مرمت فرودگاه‌های کشور و تکمیل فرودگاه‌امام خمینی (‌ره) به مصرف برسد.
‌در صورت افزایش درآمد فوق نسبت به مبلغ یکصد میلیارد (100000000000) ریال معادل افزایش وصولی ماهانه درآمد مذکور از محل اعتبار موضوع‌این بند برای اجرای طرحهای یاد شده قابل تخصیص و پرداخت خواهد بود.
ه - به وزارت راه و ترابری و سازمانهای وابسته اجازه داده می‌شود نسبت به فروش اموال منقول و غیر منقول خود حداکثر به میزان یکصد میلیارد(100000000000) ریال اقدام و درآمد حاصله را به حساب درآمد عمومی کشور موضوع ردیف 423700 قسمت سوم این قانون واریز نماید.
‌معادل پنجاه درصد (50%) وجوه واریزی جهت توسعه راه آهن و بهسازی راه‌های کشور در اختیار وزارت مذکور قرار می‌گیرد.
‌اعتبار مزبور به میزان افزایش وصولی ماهانه درآمد فوق‌الذکر نسبت به یک‌دوازدهم مبلغ فوق قابل تخصیص خواهد بود.
‌و - وزارت راه و ترابری موظف است از محل بند ج (2) ماده واحده این قانون تا سقف پنج میلیارد (5000000000) ریال با هماهنگی سازمان برنامه‌و بودجه در سال 1373 حداقل یک هزار کیلومتر راه روستایی احداث نماید.
‌آیین‌نامه اجرایی این تبصره توسط وزارت راه و ترابری، بانک مرکزی جمهوری اسلامی ایران، وزارت امور اقتصادی و دارایی و سازمان برنامه و بودجه‌تا پایان فروردین ماه سال 1373 تهیه و به تصویب هیأت وزیران خواهد رسید.
‌تبصره 40 -
1 - به وزارتخانه‌های فرهنگ و آموزش عالی و بهداشت، درمان و آموزش پزشکی اجازه داده می‌شود"
‌الف - دانشجویان ارزبگیر را به دانشگاه‌ها و مؤسسات آموزشی داخلی منتقل و معادل ریالی ارز سالانه تخصیص‌داده شده به هر دانشجو را به‌عنوان شهریه سالانه از دانشجو دریافت دارند و معادل ارز موضوع این بند به قیمت 1750 ریال در اختیار دانشگاه‌ها و مؤسسات آموزش عالی مربوطه‌قرار خواهد گرفت.
ب - نرخ ارز تحویلی به دانشجویان بورسیه و غیر بورسیه بر اساس آیین‌نامه‌ای خواهد بود که به پیشنهاد وزارتخانه‌های فوق‌الذکر به تصویب هیأت‌وزیران خواهد رسید.
2 - اعتبار قراردادهای مربوط به آموزش و تربیت نیروی انسانی که به وسیله وزارتخانه‌ها و سازمانها و شرکتهای دولتی و مؤسساتی که شمول قانون‌بر آنها مستلزم ذکر نام است، در چهارچوب ضوابط و مقررات جاری با کشورهای خارجی منعقد می‌گردد، موکول بر آن است که امکان آموزش و تربیت‌نیروی انسانی موضوع قرارداد در دانشگاه‌ها و مؤسسات آموزشی و تحقیقاتی داخل کشور مقدور نباشد.
‌تشخیص موارد مذکور بر حسب مورد با وزارتخانه‌های فرهنگ و آموزش عالی و بهداشت، درمان و آموزش پزشکی، وزارت آموزش و پرورش و‌وزارت کار و امور اجتماعی است.
3 - در صورتی که آموزش و تربیت نیروی انسانی در دانشگاه‌ها و مؤسسات آموزشی و تحقیقاتی کشور امکان‌پذیر باشد، قراردادهای مربوط توسط‌دستگاه‌های اجرایی با مراکز آموزشی ذیربط اعم از فنی و غیر فنی منعقد می‌گردد.
4 - آیین‌نامه اجرایی این تبصره به پیشنهاد وزارتخانه‌های فرهنگ و آموزش عالی، کار و امور اجتماعی، بهداشت، درمان و آموزش پزشکی، آموزش‌و پرورش و سازمان برنامه و بودجه و تصویب هیأت وزیران خواهد بود.
‌تبصره 41 -
‌ادارات کل و واحدهای سازمان همسطح تابعه وزارتخانه‌ها و مؤسسات دولتی مستقر در مراکز استانها و یا شهرستانهای غیر از مراکز استانها که اعتبارات‌آنها در قسمت چهارم این قانون ضمن بودجه وزارتخانه یا مؤسسه دولتی مربوط منظور شده است از نظر اجرای مقررات قانون محاسبات عمومی کشور‌در حکم "‌دستگاه اجرایی محلی" محسوب می‌شود.
‌تبصره 42 -
‌الف - به وزارت آموزش و پرورش اجازه داده می‌شود اعتبار منظور در ردیف 127750 قانون بودجه سال جاری را بین آموزشکده‌های تابع توزیع‌نماید.
‌آموزشکده‌های مذکور، اعتبار مربوط را بر اساس قانون نحوه انجام امور مالی و معاملاتی دانشگاه‌ها و مؤسسات آموزش عالی و پژوهشی به مصرف‌رسانده و به هزینه قطعی منظور می‌نمایند.
ب - اعتبار مصوب ردیف 127514 (‌استخدام نیروی انسانی مورد نیاز به پیشنهاد وزارت آموزش و پرورش و تأیید سازمان برنامه و بودجه به سقف‌اعتبارات مصوب ادارات کل آموزش و پرورش استانها و دستگاه‌های آموزشی ملی تابعه افزوده می‌شود.
ج - وزارت آموزش و پرورش مکلف است قبل از مراحل جذب نیرو برای هر گونه دوره‌های آموزشی که منجر به استخدام خواهد شد مجوز لازم را‌از سازمان امور اداری و استخدامی کشور اخذ نماید.
‌تبصره 43 -
‌به وزارت آموزش و پرورش اجازه داده می‌شود با استفاده از ظرفیتهای نوبت دوم و شبانه مراکز آموزشی تحت پوشش خود نسبت به برقراری دوره‌های‌آموزش رسمی یا کوتاه‌مدت با دریافت هزینه‌های آموزشی از افراد متقاضی و مؤسسات اقدام نماید. کلیه وجوه دریافتی از این بابت به حساب درآمد‌عمومی کشور نزد خزانه‌داری کل موضوع ردیف 410347 قسمت سوم این قانون واریز و معادل آن از محل اعتبار ردیف 503162 قسمت چهارم این‌قانون برای تأمین بخشی از هزینه‌های مدارس و دوره‌های مذکور در اختیار وزارت آموزش و پرورش قرار خواهد گرفت تا بر اساس آیین‌نامه‌ای که بنا به‌پیشنهاد وزارت آموزش و پرورش به تصویب هیأت وزیران می‌رسد به مصرف برسد.
‌تبصره 44 -
‌الف - شرکت دخانیات ایران مکلف است معادل دو درصد (2%) قیمت برگ توتون را از توتونکاران دریافت داشته و به حساب درآمد عمومی‌ردیف 594300 قسمت سوم این قانون واریز نماید.
ب - دولت مکلف است معادل چهارصد و سی و پنج میلیون (435000000) ریال درآمد حاصل از اجرای بند الف این تبصره را از محل اعتبار‌ردیف 503192 قسمت چهارم این قانون پس از تخصیص اعتبار برای هر استان با تصویب کمیته برنامه‌ریزی استان‌های ذیربط به نسبت درآمد هر بخش‌به پروژه‌های مشخص روستاهای همان بخش اختصاص دهد.
‌تبصره 45 -
‌به سازمان تربیت بدنی ایران و وزارت کار و امور اجتماعی اجازه داده می‌شود اماکن و تأسیسات ورزشی در اختیار خود و همچنین طرحها و پروژه‌های‌نیمه‌تمامی را که قابل واگذاری به بخش غیر دولتی است، با حفظ کاربری و به تشخیص هیأتی مرکب از نمایندگان ارگانهای مذکور حسب مورد، وزارت‌امور اقتصادی و دارایی و سازمان برنامه و بودجه با رعایت مقررات به فروش رسانده و درآمد حاصل را به حساب درآمد عمومی کشور نزد خزانه‌داری‌کل موضوع ردیفهای 423000 و 423800 قسمت سوم این قانون واریز نماید.
‌معادل هشتاد و هفت درصد (87%) وجوه واریزی فوق‌الذکر از محل اعتبار ردیف 503173 قسمت چهارم این قانون در اختیار سازمان تربیت بدنی ایران‌و از محل ردیف 503116 قسمت چهارم این قانون در اختیار وزارت کار و امور اجتماعی قرار خواهد گرفت تا طبق موافقتنامه متبادله با سازمان برنامه و‌بودجه برای تکمیل، تجهیز و راه‌اندازی تأسیسات و اماکن ورزشی موجود و طرحها و پروژه‌های نیمه‌تمام هزینه نماید.
‌آیین‌نامه اجرایی این تبصره ظرف مدت یک ماه از تاریخ تصویب این قانون بنا به پیشنهاد سازمان تربیت بدنی ایران، وزارت کار و امور اجتماعی و تأیید‌وزارت امور اقتصادی و دارایی و سازمان برنامه و بودجه به تصویب هیأت وزیران خواهد رسید.
‌تبصره 46 -
‌دولت مکلف است اموال و داراییهای منقول و غیر منقول را که از محل اعتبارات طرح عمرانی "‌تکمیل تأسیسات جهانگردی متوسط نیمه‌تمام" ایجاد‌شده است، با حفظ کاربری و رعایت قوانین و مقررات مربوط به بخش غیر دولتی واگذار نموده و وجوه حاصله را به حساب درآمد عمومی کشور نزد‌خزانه‌داری کل موضوع ردیف 422900 قسمت سوم این قانون واریز نماید.
‌صد درصد (100%) وجوه فوق‌الذکر از محل ردیف 503172 قسمت چهارم این قانون در اختیار وزارت فرهنگ و ارشاد اسلامی قرار می‌گیرد تا پس از‌مبادله موافقتنامه با سازمان برنامه و بودجه به مصرف توسعه فعالیتهای بخش جهانگردی با اولویت استانهای مربوطه برسد.
‌تبصره 47 -
‌بانک مرکزی جمهوری اسلامی ایران موظف است از محل منابع خود یا سایر بانکها وجوه مورد نیاز جهت خریدهای تضمینی محصولات اساسی‌کشاورزی و دامی را بر اساس مصوبات شورای اقتصاد در نیمه اول سال 1373 تأمین و به صورت وام کوتاه‌مدت (‌تنخواه) در اختیار دستگاه‌های‌اجرایی ذیربط قرار دهد.
‌چنانچه دستگاه‌های اجرایی ذیربط از بابت ضرر و زیان خریدهای تضمینی محصولات کشاورزی و دامی در سالهای گذشته به بانک عامل بدهکار باشند‌تا تأمین اعتبار و پرداخت آن از طرف سازمان حمایت از مصرف‌کنندگان و تولیدکنندگان معادل سی درصد (30%) اعتبار تصویبی بدون در نظر گرفتن‌بدهی قبلی در اختیار دستگاه‌های اجرایی قرار خواهد گرفت.
‌سازمان برنامه و بودجه مکلف است بازپرداخت اصل و کارمزد وامهای مذکور را که با رعایت مفاد تبصره 70 قانون محاسبات عمومی هزینه می‌گردد،‌تضمین نماید.
‌تضمین فوق نافی وظایف بانکها جهت وصول مطالبات لاوصول فوق‌الذکر نخواهد بود.
‌دستگاه‌های اجرایی استفاده‌کننده از تسهیلات اعتباری این تبصره مکلف به بازپرداخت مطالبات بانک بوده و عدم پرداخت بدهی در حکم تصرف غیر‌قانونی در اموال و وجوه دولتی است.
‌تبصره 48 -
‌به دولت اجازه داده می‌شود با پیشنهاد سازمان برنامه و بودجه وامهای داخلی مربوط به طرحهای مصوب شورای اقتصاد، شرکتهای دولتی شامل‌شرکتهایی که شمول قانون بر آن‌ها مستلزم ذکر نام می‌باشد و مؤسسات و نهادهای عمومی غیر دولتی ناشی از سیاستهای تعدیل اقتصادی دولت را که(‌منحصراً) از منابع بانکهای عامل صورت خواهد گرفت تضمین نماید.
‌سازمان برنامه و بودجه مکلف است اقساط معوق لاوصول و تمام و یا درصدی از کارمزد متعلقه را در سررسید در قانون بودجه سنوات آینده کل کشور‌منظور نماید.
‌تضمین فوق نافی وظایف بانکها جهت وصول مطالبات معوق لاوصول فوق‌الذکر نخواهد بود.
‌استفاده‌کنندگان از تسهیلات اعتباری این تبصره ملزم به بازپرداخت مطالبات بانک هستند.
‌تبصره 49 -
‌الف - سازمان صنایع ملی ایران مکلف است در سال 1373 مبلغ پنجاه میلیارد (50000000000) ریال از وجوه حاصل از فروش سهام کارخانجات‌و شرکتهای تحت پوشش خود را به حساب درآمد عمومی ردیف 390800 قسمت سوم این قانون واریز نماید. معادل ده میلیارد (10000000000) ریال‌از وجوه واریزی فوق از محل اعتبار طرح شماره 31103272 مندرج در پیوست شماره (1) این قانون جهت ایجاد 70 مرکز آموزش فنی و حرفه‌ای‌اختصاص می‌یابد. مبلغ پنج میلیارد ریال از اعتبار ردیف 390800 فروش سهام کارخانجات دولتی به منظور ادامه اقدامات اضطراری مربوط به بروز آثار‌ناشی از صدمات دوران اسارت و هزینه نقاهتگاه‌ها و مددجویی برای آزادگان نیازمند به ردیف 101008 ستاد رسیدگی به امور آزادگان اضافه گردد.‌معادل پنجاه درصد (50%) از بقیه وجوه حاصل از این بند از محل اعتبار ردیف 503197 قسمت چهارم این قانون در اختیار سازمان صنایع ملی ایران‌قرار می‌گیرد تا جهت اجرای طرحهای عمرانی در دست اجرای آن سازمان به مصرف برسد.
ب - سازمان گسترش و نوسازی صنایع ایران مکلف است در سال 1373 مبلغ پنجاه میلیارد (50000000000) ریال از وجوه حاصل از فروش سهام‌شرکتهای تحت پوشش خود را به حساب درآمد عمومی موضوع ردیف 594000 قسمت سوم این قانون واریز نماید.
‌معادل سی درصد (30%) از وجوه واریز شده در اختیار سازمان مذکور قرار می‌گیرد تا جهت تکمیل طرحهای زیر به مصرف برسد:
1 - موتورهای دیزلی سنگین.
2 - ماشین آلات تغییر شکل فلزات.
3 - صنایع نفت و گاز و پتروشیمی.
4 - ماشینهای الکتریکی سنگین.
5 - پمپهای بزرگ و توربینهای آبی.
6 - ماشینهای ابزار سنگین.
7 - اصلاح ریخته‌گری و آهنگری اراک.
ج - حداقل دو درصد (2%) اعتبارات بندهای الف و ب این تبصره پس از واریز به خزانه در اختیار وزارت آموزش و پرورش قرار می‌گیرد تا صرف‌هزینه‌های عمرانی نماید.
‌د - به وزارت صنایع سنگین اجازه داده می‌شود از محل اعتبار عمرانی طرح اعطای کمکهای فنی و تکنولوژی به صنایع سنگین و نمونه‌سازی‌ماشین آلات و تجهیزات صنعتی با شرکتها، مؤسسات و کارگاه‌های دولتی و خصوصی و اشخاص حقیقی که صلاحیت آنها از نظر کار مورد تأیید وزارت‌مزبور است، برای نمونه‌سازی - ماشین آلات و تجهیزات صنعتی قرار داد منعقد نماید و به جای دریافت ضمانت‌نامه بانکی جهت وجوه پیش‌پرداخت‌با اخذ سفته و یا هر وثیقه دیگری مبلغ پیش‌پرداخت را به طرف قرارداد خود پرداخت نماید.
‌وزارت صنایع سنگین می‌تواند رأساً یا از طریق سیستم بانکی به این افراد، شرکتها، مؤسسات و کارگاه‌ها در مقابل اخذ وثیقه یا سفته وام به صورت‌قرض‌الحسنه پرداخت نماید. مبالغ دریافتی از وام‌گیرندگان سالهای قبل بابت استهلاک قرض‌السحنه مزبور به حساب درآمد عمومی ردیف 410508‌قسمت سوم این قانون واریز می‌گردد. کل درآمد حاصله در سال 1373 تا سقف معادل دو میلیارد و پانصد میلیون (2500000000) ریال تخصیص‌یافته‌تلقی می‌گردد تا به روش فوق‌الذکر به افراد دیگر پرداخت گردد.
‌تبصره 50 -
‌بانک مرکزی جمهوری اسلامی ایران مکلف است در چارچوب سیاستهای پولی کشور و بر اساس تصویب شورای اقتصاد تسهیلات اعتباری مورد نیاز‌جهت سرمایه‌گذاری آن گروه از فعالیتهای بخش غیر دولتی را که مکلف به عرضه کالا و خدمات با قیمت تثبیتی در سال 1373 می‌باشد و یا بر اساس‌مصوبات شورای اقتصاد مجاز به استفاده از تسهیلات این تبصره می‌باشند، از محل منابع سیستم بانکی تأمین نماید.
‌سازمان برنامه و بودجه مکلف است تمام و یا قسمتی از سود و کارمزد متعلقه را که توسط شورای اقتصاد تعیین می‌گردد در سررسید در قانون بودجه‌سنوات آینده منظور نماید.
‌تضمین فوق نافی وظایف بانکها جهت وصول مطالبات معوق لاوصول فوق‌الذکر نخواهد بود.
‌استفاده‌کنندگان از تسهیلات اعتباری این تبصره ملزم به بازپرداخت مطالبات بانک هستند.
‌تبصره 51 -
‌به دولت اجازه داده می‌شود بازپرداخت ده درصد (10%) مابه‌التفاوت سود و کارمزد تسهیلات بانکی لازم را جهت تسریع در سامان‌بخشی به اسکانهای‌خودجوش جماعتهای عشایری در مناطق مستعد و تجهیز کانونهای تولیدی در قالب اجرای توسعه جامع مناطق عشایری برای مدت ده سال تضمین‌نماید.
‌میزان تسهیلات بانکی جهت اجرای این تبصره مبلغ بیست میلیارد (20000000000) ریال تعیین می‌گردد.
‌تضمین فوق نافی وظایف بانکها جهت وصول مطالبات معوق ناشی از اعطای این گونه تسهیلات نخواهد بود.
‌استفاده‌کنندگان تسهیلات اعتباری این تبصره ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در وجوه و‌اموال دولتی است.
‌آیین‌نامه این تبصره به پیشنهاد مشترک وزارت جهاد سازندگی، بانک مرکزی جمهوری اسلامی ایران و سازمان برنامه و بودجه تهیه و تا پایان فروردین‌ماه 1372 به تصویب هیأت وزیران خواهد رسید.
‌تبصره 52 -
‌به منظور پرداخت تعهدات انجام شده از سوی دولت بر اساس بند 4 قسمت الف و قسمت د تبصره 6، بند ج تبصره 8 و تبصره 54 قانون بودجه سال1373 و تأمین مابه‌التفاوت سود و کارمزد تسهیلات بانکی در بخش مسکن حمایت شده "‌الگوی مصرف مسکن مصوب شورای عالی تعیین الگوی‌مصرف" و کمک به سرمایه‌گذاری در امر مسکن اجتماعی (‌مسکن اجاره‌ای و اجاره‌ای به شرط تملیک) و بهسازی مسکن روستایی و کمک به احداث‌تأسیسات زیر بنایی در شهرهای جدید و آماده‌سازی‌ها در قالب مسکن حمایت شده مبلغ پنجاه و یک میلیارد (51000000000) ریال از محل ردیف30804208 پیوست شماره (1) این قانون در اختیار وزارت مسکن و شهرسازی قرار می‌گیرد.
‌مبلغ بیست میلیارد (20000000000) ریال از تسهیلات اعتباری این تبصره برای وام مسکن جانبازان بالای 25% و خانواده شهدا با مدت بازپرداخت‌بیست‌ساله و مبلغ پنج میلیارد (5000000000) ریال از اعتبارات این تبصره صرف آماده‌سازی زمین واگذاری شده به جانبازان بالا 40% اختصاص‌می‌یابد.
‌بانکهای عامل موظفند بدون اخذ وثیقه و صرفاً بر اساس تأیید و معرفی وزارت مسکن و شهرسازی (‌بنیاد مسکن انقلاب اسلامی) وام مسکن مورد نیاز‌بهسازی مسکن روستاییان و معلمین مقیم روستا را با همین تسهیلات پرداخت نمایند.
‌دولت مکلف است در توزیع اعتبارات بانکی بخش مسکن و ساختمان نسبت مشخصی را تعیین و به مسکن روستایی اختصاص دهد.
‌در سال 1373 با تصویب این تبصره کلیه امتیازهای اقشار خاص که قبلاً به تصویب رسیده است (‌به استثنای آن چه در قانون مسکن معلمان آمده است)‌لغو می‌شود و کلیه حمایت‌های پیش‌بینی شده صرفاً از این طریق اعمال خواهد شد.
‌آیین‌نامه اجرایی این تبصره با پیشنهاد مشترک وزارت مسکن و شهرسازی و سازمان برنامه و بودجه به تصویب هیأت وزیران خواهد رسید.
‌تبصره 53 -
‌الف - تبصره 85 قانون بودجه سال 1362 به شرح زیر اصلاح می‌شود:
1 - به دولت اجازه داده می‌شود در سال 1373 از تاریخ 1373.1.1 در ازاء صدور و تمدید هر گذرنامه عادی در داخل کشور به ترتیب مبلغ پنجاه‌هزار (50000) ریال و دو هزار (2000) ریال دریافت و به حساب درآمد عمومی کشور منظور نماید.
2 - دولت می‌تواند ظرف مدت یک ماه از تاریخ تصویب این قانون لایحه موارد معافیت را تقدیم مجلس شورای اسلامی نماید.
ب - مبالغ مذکور در ماده واحده قانون دریافت عوارض خروج از کشور مصوب 1364.5.1 مجلس شورای اسلامی، در سال 1373 برای بار اول به‌مبلغ هفتاد هزار (70000) ریال و برای بار دوم و بیشتر در همان سال برای هر نوبت به مبلغ یکصد و بیست هزار (120000) ریال افزایش می‌یابد.
‌تبصره 54 -
‌الف - به وزارت جهاد سازندگی اجازه داده می‌شود:
1 - اراضی موضوع ماده 31 قانون اصلاح لایحه قانونی واگذاری و احیاء اراضی در جمهوری اسلامی ایران مصوب 1359.2.31 شورای انقلاب‌که برای واحدهای مربوط به فعالیت کشاورزی واگذار شده یا می‌شود را پس از بهره‌برداری به قیمت منطقه‌ای به فروش رسانده و درآمد حاصله را به‌حساب درآمد عمومی ردیف شماره 423900 قسمت سوم این قانون واریز نماید.
2 - اراضی موضوع ماده 32 قانون اصلاح لایحه قانونی واگذاری و احیاء اراضی در جمهوری اسلامی ایران مصوب 1359.2.31 شورای انقلاب‌که با رعایت ضوابط برای واحدهای صنعتی که به بهره‌برداری رسیده‌اند و شهرکهای مسکونی واگذار شده یا می‌شود را در مناطق محروم و روستایی به‌قیمت منطقه‌ای و در شهرهای غیر مراکز استان (‌زیر 150 هزار نفر جمعیت) به قیمت کارشناسی و در سایر شهرها و مراکز استانها به قیمت روز به فروش‌رسانده و درآمد حاصله را به حساب درآمد عمومی ردیف شماره 424000 قسمت سوم این قانون واریز نماید.
3 - درآمدهای حاصله از اجرای قانون اصلاح ماده 34 قانون حفاظت و بهره‌برداری از جنگلها و مراتع کشور را به حساب درآمد عمومی، ردیف‌شماره 424100 قسمت سوم این قانون واریز نماید.
4 - به ازاء مجوز صادرات هر رأس گوسفند و بز در سال 1373 تا سقف یک میلیون رأس که پنجاه درصد (50%) آن را گوسفند و پنجاه درصد(50%) را بز تشکیل دهد مبلغ چهل هزار (40000) ریال اخذ و درآمد حاصله را به حساب درآمد عمومی ردیف شماره 594900 قسمت سوم این قانون‌واریز نماید.
5 - معادل پنجاه درصد (50%) از درآمدهای بندهای 1 و 2 و 3 و4 قسمت الف تا سقف پنجاه میلیارد (50000000000) ریال به نسبت پس از‌حصول درآمدهای مربوط به ردیفهای طرحهای عمرانی وزارت جهاد سازندگی اختصاص یابد.
ب - به وزارت کشاورزی اجازه داده می‌شود:
1 - اراضی موضوع لایحه قانونی اصلاح قانون نحوه واگذاری و احیاء اراضی و آیین‌نامه اجرایی مربوطه مصوب سال 1359 شورای انقلاب که به‌تعاونیهای مشاع واگذار شده یا می‌شود را بر مبنای بیست و پنج درصد (25%) قیمت ارزیابی روز طی اقساط (‌حداکثر پنجساله) به فروش رسانده و‌درآمد حاصله را به حساب درآمد عمومی کشور نزد خزانه‌داری کل موضوع ردیف شماره 424200 قسمت سوم این قانون واریز نماید و معادل پنجاه‌درصد (50%) درآمد حاصل از این بند تا سقف بیست و پنج میلیارد (25000000000) ریال پس از حصول به نسبت به ردیفهای مربوط به طرحهای‌عمرانی وزارت کشاورزی اضافه گردد.
2 - از هر کیلو گندم خریداری شده در سال 1373 به میزان 2 ریال (‌یک ریال از کشاورز و یک ریال از محل صرفه‌جویی هزینه‌های جنبی خرید‌گندم) کسر و به حساب درآمد عمومی کشور نزد خزانه‌داری کل موضوع ردیف شماره 595000 قسمت سوم این قانون واریز نماید.
‌معادل صد درصد (100%) از مبالغ واریز شده فوق از محل ردیف 503220 قسمت چهارم این قانون در اختیار سازمان تعاون روستایی کشور قرار‌می‌گیرد تا در جهت احداث سیلو و انبارهای چندمنظوره هزینه گردد.
‌تبصره 55 -
‌به منظور مقابله با تهاجم فرهنگی و محرومیت‌زدایی و تلاش در جهت خودکفایی کشور تخصیص اعتبار مکلف است به هنگام تخصیص اعتبار یک‌درصد (1%) از سرجمع درآمد عمومی سال 1373 کل کشور (‌به استثناء مبالغی که تا این تبصره تعیین تکلیف گردیده و اعتبارات فصول آموزش و‌پرورش عمومی، آموزش عالی و تحقیقات، بهداشت، درمان، تغذیه و دفاع را کسر و به ردیفهای ذیل اضافه نماید:
1 - شصت درصد (60%) از مبلغ مذکور به ردیف نهاد ریاست جمهوری تا زیر نظر شورایی که به ریاست جمهور و با عضویت وزرای آموزش و‌پرورش، فرهنگ و ارشاد اسلامی، فرهنگ و آموزش عالی، بهداشت، درمان و آموزش پزشکی و رؤسای سازمانهای صدا و سیما، تربیت بدنی و‌تبلیغات اسلامی تشکیل می‌شود مشخصاً جهت اجرای طرحهای مناسب مقابله با تهاجم فرهنگی هزینه شود و گزارش عملکرد آن هر سه ماه یک بار به‌مجلس شورای اسلامی ارسال گردد.
2 - سیزده درصد (13%) از مبلغ مذکور جهت تسریع در اجرای طرحهای فصول کشاورزی، منابع طبیعی و عمران روستاها که به پیشنهاد‌وزارتخانه‌های جهاد سازندگی و کشاورزی و سازمان برنامه و بودجه و تصویب هیأت وزیران خواهد رسید به ردیف وزارتخانه‌های کشاورزی و جهاد‌سازندگی اضافه گردد.
‌دو نفر از نمایندگان مجلس شورای اسلامی از کمیسیونهای برنامه و امور کشاورزی بودجه و عمران روستاها به انتخاب مجلس بر توزیع اعتبارات و‌اجرای این بند نظارت خواهند نمود.
3 - چهارده درصد (14%) از مبلغ مذکور جهت اجرای طرحهای عمرانی مناطق محروم به پیشنهاد دفتر امور مناطق محروم - ریاست جمهور هزینه‌گردد.
4 - سه درصد (3%) از مبلغ مذکور جهت توسعه تحقیقات و پژوهشهای کاربردی به اعتبارات مربوط به وزارتخانه‌های فرهنگ و آموزش عالی و‌بهداشت، درمان و آموزش پزشکی اضافه شود.
5 - ده درصد (10%) از مبلغ مذکور جهت ایجاد فرصتهای شغلی به ردیف صندوق قرض‌الحسنه حمایت از فرصتهای شغلی اضافه شود.
‌کمیته تخصیص اعتبار مکلف است گزارش عملکرد این بند را هر سه ماه یک بار به مجلس شورای اسلامی ارسال نماید.
‌تبصره 56 -
‌به دانشگاه‌ها و مؤسسات آموزش عالی و پژوهشی وابسته به وزارت فرهنگ و آموزش عالی اجازه داده می‌شود در سال 1373 درآمدهای حاصل از‌فعالیتهای زیر:
‌اجرای دوره‌های شبانه، اجرای دوره‌های خاص، انجام خدمات مشاوره‌ای، اجرایی و کارشناسی، انجام خدمات درمانی دامپزشکی، فنی، آزمایشگاهی‌و کارگاهی، انجام خدمات چاپی و تکثیر، فروش کتب و نشریات و نتایج تحقیقات فنی و اطلاعات تولیدی، فروش محصولات کشاورزی، دامداری و‌نظایر آن، فروش خدمات آموزشی، پژوهشی، فرهنگی، ورزشی و رفاهی را طبق تعرفه‌ای که به تصویب هیأت امناء می‌رسد از متقاضیان حقیقی و‌حقوقی دریافت و به حساب خزانه‌داری کل واریز نماید تا به حساب درآمد اختصاصی موضوع ردیف 590600 قسمت سوم این قانون منظور گردد و‌معادل پنجاه درصد (50%) آن از محل اعتبار درآمد اختصاصی ردیف منظور در قسمت چهارم این قانون (‌به استثنای دوره‌های شبانه که صد درصد(100%) تخصیص می‌یابد) جهت تأمین هزینه‌های ضروری و نگهداری امکانات و تجهیزات مربوط هزینه خواهد شد.
‌تبصره 57 ـ
‌وزارت امور اقتصادی و دارایی موظف است به منظور بهبود کیفیت، حمایت و تشویق صادرات محصولات کارخانجات صنایع تبدیلی کشاورزی یک‌درصد (1%) از فروش سال 1373 محصولات این قبیل کارخانجات در داخل کشور را اخذ و به حساب درآمد عمومی کشور نزد خزانه‌داری کل موضوع‌ردیف 595100 قسمت سوم این قانون واریز نماید.
‌معادل صد درصد (100%) درآمد وصولی موضوع این تبصره از محل اعتبار ردیف 503221 قسمت چهارم این قانون زیر نظر کمیته‌ای به ریاست وزیر‌امور اقتصادی و دارایی یا نماینده ایشان و نمایندگان وزارتخانه‌های کشاورزی، صنایع، بازرگانی، جهاد سازندگی و مشورت و هماهنگی انجمنهای‌تخصصی و علمی صنایع غذایی صرف تکمیل تجهیزات صادراتی کشور از قبیل ماشین آلات بسته‌بندی، صنایع تبدیلی، تکمیلی، مخارج بازاریابی و‌افزایش کیفیت می‌گردد.
‌وجوهی که از محل این تبصره در اختیار واحدهای تولیدی صادراتی قرار می‌گیرد مشمول هیچ گونه مالیات و عوارض نخواهد بود.
‌آیین‌نامه اجرایی این تبصره تا پایان فروردین ماه 1373 توسط وزارتخانه‌های امور اقتصادی و دارایی و صنایع و سازمان برنامه و بودجه تهیه و به‌تصویب هیأت وزیران خواهد رسید.
‌تبصره 58 - قانون وصول برخی از درآمدهای دولت و مصرف آن در موارد معین مصوب 1369 و احکام مربوط به وصول درآمدهای عمومی‌منظور در قانون برنامه اول توسعه اقتصادی، اجتماعی، فرهنگی جمهوری اسلامی ایران، در سال 1373 به ترتیب تا تصویب و لازم‌الاجرا شدن لایحه‌وصول برخی از درآمدهای دولت و مصرف آنها در موارد معین و قانون برنامه دوم توسعه اقتصادی، اجتماعی، فرهنگی جمهوری اسلامی ایران، با‌رعایت مقررات این قانون به قوت خود باقی است.
‌قانون فوق مشتمل بر ماده واحده و پنجاه و هشت تبصره در جلسه روز دوشنبه مورخ بیست و سوم اسفند ماه یک هزار و سیصد و هفتاد و دو مجلس‌شورای اسلامی تصویب و در تاریخ 1372.12.24 به تأیید شورای نگهبان رسیده است.
‌رئیس مجلس شورای اسلامی - علی‌اکبر ناطق نوری
