
                            شماره۸۲۳۵۷/ت۵۷۴۶۷هـ                                                             ۱۳۹۹/۷/۲۰
تصویب نامه درخصوص تأمین برق (انرژی الکتریکی)  کلیه مشترکین صنعتی برق

وزارت امور اقتصادی و دارایی

وزارت نیرو

هیأت وزیران در جلسه ۱۳۹۹/۷/۱۶ به پیشنهاد شماره ۲۲۷۴۱۲ مورخ ۱۳۹۸/۱۱/۱۹ وزارت امور اقتصادی و دارایی و به استناد اصل یکصد و سی و هشتم قانون اساسی جمهوری اسلامی ایران تصویب کرد:

۱ـ کلیه مشترکین صنعتی برق با قدرت بالای (۵) مگاوات موظفند برق (انرژی الکتریکی) مورد نیاز را از طریق قراردادهای دوجانبه و یا سایر روش های متداول در بورس انرژی تأمین نمایند.

۲ـ وزارت نیرو و شرکت بورس انرژی ایران موظفند زیرساخت های لازم را برای تأمین برق سایر مشترکین (ازجمله مشترکین تجاری بالای (۵) مگاوات) از طریق قراردادهای دوجانبه یا روش های متداول بورس انرژی فراهم نمایند، به­ گونه ای که براساس یک برنامه زمان­بندی شده، طی دو سال آینده تمام مشترکین بالای (۱) مگاوات مشمول بند (۱) این تصویب­نامه شوند.

تبصره ـ ضوابط اجرایی این بند توسط وزارت نیرو و با همکاری شرکت بورس انرژی ایران، ظرف شش ماه تدوین و ابلاغ خواهد شد.

۳ـ در مواردی که تأمین برق مصارف مازاد بر الگوی مصرف (به تشخیص وزارت نیرو) از مصارف کمتر از الگو قابل تفکیک باشد، مصرف مازاد بر الگو از طریق سازوکار موضوع بند (۱) این تصویب­نامه تأمین خواهد شد.

معاون اول رئیس‎جمهور ـ اسحاق جهانگیری
