قانون بودجه سال 1367 كل كشور 
									مصوب 1366,12,18با اصلاحات و الحاقات بعدي
ماده واحده - بودجه سال 1367 كل كشور از حيث درآمدها و ساير منابع تأمين اعتبار بالغ بر نه هزار و هشت ميليارد و دويست و نود و نه ميليون و‌سيصد و چهل و هفت هزار (9008299347000) ريال و از حيث هزينه ها و ساير پرداختها بالغ بر نه هزار و هشت ميليارد و دويست و نود و نه ميليون‌ و سيصد و چهل و هفت هزار (9008299347000) ريال بشرح زير:
الف  - بودجه عمومي دولت از لحاظ درآمدها و ساير منابع تأمين اعتبار و از حيث هزينه ها و ساير پرداختها بالغ بر چهار هزار و سيصد و نود و‌چهار ميليارد و هشتصد و بيست و پنج ميليون و سيصد و بيست و هفت هزار (4394825327000) ريال و شامل اجزاء زير:
1 - درآمد عمومي و ساير منابع تأمين اعتبار مبلغ چهار هزار و بيست و شش ميليارد و نهصد و دوازده ميليون و پانصد و هفتاد و يك هزار(4026912571000) ريال و هزينه ها و ساير پرداختها از آن محل مبلغ چهار هزار و بيست و شش ميليارد و نهصد و دوازده ميليون و پانصد و هفتاد و‌يكهزار(4026912571000) ريال.
2 - درآمد اختصاصي وزارتخانه ها و مؤسسات دولتي مبلغ سيصد و شصت و هفت ميليارد و نهصد و دوازده ميليون و هفتصد و پنجاه و شش هزار(367912756000) ريال و هزينه ها و ساير پرداختها از آن محل مبلغ سيصد و شصت و هفت و ميليارد و نهصد و دوازده ميليون و هفتصد و پنجاه و‌شش هزار (367912756000) ريال.
ب  - بودجه شركتهاي دولتي و بانكها و مؤسسات انتفاعي وابسته به دولت از لحاظ درآمدها و ساير منابع تأمين اعتبار بالغ بر پنج هزار و هشتاد‌و سه ميليارد و ششصد و هفت ميليون و دويست و چهل و يك هزار (5083607241000) ريال و از لحاظ هزينه ها و ساير پرداختها بالغ بر پنج هزار‌و هشتاد و سه ميليارد و ششصد و هفت ميليون و دويست و چهل و يك هزار (5083607241000) ريال ميباشد.  ‌به دولت اجازه داده ميشود درآمدها و ساير منابع تأمين اعتبار منظور در قسمت سوم اين قانون را با رعايت قوانين و مقررات مربوط در سال 1367‌وصول و هزينه هاي وزارتخانهها و مؤسسات دولتي و همچنين كمكها و ساير اعتباراتي را كه در جداول قسمتهاي چهارم و پنجم و ششم و پيوست‌ شمارة (1) اين قانون منظور شده است در حدود وصولي درآمدها و ساير منابع تأمين اعتبار در سال 1367 با رعايت قوانين و مقررات مربوط و‌تبصره هاي اين قانون و بر اساس تخصيص اعتبار تعهد و پرداخت نمايد.  ‌وصول درآمدها و پرداخت هزينه هاي شركتهاي دولتي و بانكها و مؤسسات انتفاعي وابسته به دولت باستثناي هزينه هاي سرمايه‌اي كه منابع آن از‌محل درآمد عمومي (‌اعتبارات طرحهاي عمراني) تأمين ميشود و مشمول مقررات عمومي مالي و معاملاتي دولت ميباشد، بر طبق اساسنامه و ساير ‌قوانين و مقررات ناظر بر شركتها و بانكها و مؤسسات انتفاعي مذكور مجاز خواهد بود.  ‌افزايش و يا كاهش ارقام بودجه مصوب شركتهاي دولتي و بانكها و مؤسسات انتفاعي وابسته به دولت مندرج در جداول قسمت هشتم اين قانون‌تابع ترتيب مقرر در تبصره (2) اين قانون ميباشد.
تبصره 1 - ميزان تنخواه‌گردان خزانه در سال 1367 سيصد ميليارد (300000000000) ريال است.
تبصره 2 –
الف  - كليه شركتهاي دولتي موضوع ماده 4 قانون محاسبات عمومي كشور و بانكها و مؤسسات انتفاعي وابسته به دولت مكلفند بودجة سال1368 خود را همراه با نظر مشورتي وزارت برنامه و بودجه در مجمع عمومي يا شوراي عالي مربوط مطرح و پس از تأييد آن حداكثر تا اول آذر ماه1367 براي درج در لايحه بودجه سال 1368 كل كشور به وزارت برنامه و بودجه ارسال دارند.  ‌وزارت برنامه و بودجه مكلف است از تاريخ ارسال بودجه به اين وزارتخانه ظرف يك ماه نظر مشورتي خود را اعلام نمايد و عدم ارائه آن به شركت ‌مانع طرح و تأييد بودجه در مراجع صلاحيتدار مربوط نخواهد شد.  ‌ارائه گزارشات توجيهي بودجه هر شركت و چهارچوب تهيه و تنظيم بودجة شركتهاي دولتي براي سال 1368 تابع دستورالعمل و ضوابطي خواهد‌بود كه از سوي وزارت برنامه و بودجه تهيه و به پيوست بخشنامه بودجه ابلاغ خواهد گرديد. ارائه ارقام عملكرد مالي عملياتي سال 1366 شركتهاي‌دولتي جزء لاينفك گزارش توجيهي مزبور خواهد بود.
ب  – كلية وزارتخانه ها و مؤسسات دولتي و شركتهاي دولتي و مؤسسات انتفاعي وابسته به دولت مذكور در بند (ج) اين تبصره مكلفند ليست‌كامل مشخصات سرمايه‌گذاريهاي مستقيم، مشاركت حقوقي و نيز سرمايه‌گذاريهاي مستقيم بانكها و همچنين ميزان دريافتها و پرداختهاي ارزي‌سالهاي 1365 و 1366 شركتها و مؤسسات انتفاعي مذكور را حداكثر تا پايان شهريور ماه سال 1367 طبق فرمهايي كه از وزارت برنامه و بودجه‌دريافت و تكميل مي‌نمايند، به وزارت برنامه و بودجه و وزارت امور اقتصادي و دارائي ارسال دارند.
ج  - كلية شركتهاي دولتي موضوع ماده 4 قانون محاسبات عمومي كشور و بانكها و مؤسسات انتفاعي وابسته به دولت و ساير شركتهاي ‌دولتي و مؤسسات انتفاعي كه شمول قوانين و مقررات عمومي بر آنها مستلزم ذكر نام است از جمله شركت ملي نفت ايران و ساير شركتهاي تابعة ‌وزارت نفت، سازمان گسترش و نوسازي صنايع ايران، و مراكز تهيه و توزيع و سازمان صنايع ملي ايران نيز مشمول اين تبصره ميباشند.
د  - به مجمع عمومي يا شوراي عالي شركتها و بانكها و مؤسسات انتفاعي مندرج در قسمت هشتم اين قانون اجازه داده ميشود بر اساس‌سياستهاي دولت يا تصميماتي كه بر طبق اساسنامه يا قانون تشكيل شركتها و مؤسسات مذكور مجاز به اتخاذ آن هستند و يا در صورت فراهم شدن‌موجبات افزايش توليد و يا ساير فعاليتهاي اصلي شركت يا مؤسسه انتفاعي مربوط و يا بنا بر مقتضيات ناشي از نوسانات قيمتها و يا به تبع ساير‌تحولات اقتصادي و مالي، ارقام مربوط به بودجه مصوب سال 1367 شركتها و مؤسسات انتفاعي ذيربط مندرج در قسمت هشتم اين قانون را با‌رعايت مقررات اساسنامه مورد عمل تغيير دهند مشروط بر آنكه اين تغيير اولا موجبات كاهش ارقام ماليات و سود سهم دولت پيش‌بيني شده در جدول‌مذكور را فراهم ننمايد، ثانياً ميزان استفاده شركت يا مؤسسه انتفاعي مربوط از محل درآمد عمومي را افزايش ندهد.  ‌تغييرات موضوع اين بند بايد حداكثر ظرف مدت پانزده روز همراه با گزارش توجيهي لازم به اطلاع وزارت برنامه و بودجه برسد. وزرايي كه رياست‌مجامع عمومي شركتهاي دولتي را عهده‌دار ميباشند، مسوول اجراي اين بند خواهند بود.  ‌وزارت برنامه و بودجه مكلف است ماهانه گزارش تغييرات موضوع اين بند را همراه با نظرات خود به اطلاع كميسيون برنامه و بودجه مجلس شوراي‌اسلامي برساند.
هـ - دولت مكلف است وضعيت آن دسته از شركتهاي دولتي موضوع ماده 4 قانون محاسبات عمومي كشور را كه زيان ده ميباشند، مورد بررسي‌همه جانبه قرار داده و در صورتي كه تنظيم برنامه هاي زمان بندي شدة لازم در محدوده اختيارات دولت براي سودآور نمودن شركتهاي مذكور مقدور‌نباشد، حداكثر ظرف مدت شش ماه از تاريخ تصويب اين قانون با رعايت اصول مربوط در قانون اساسي جمهوري اسلامي ايران لوايح لازم براي‌سودآور شدن يا انحلال يا فروش يا ادغام يا تغيير وظايف و يا تبديل آنها به مؤسسه دولتي به مجلس شوراي اسلامي تقديم نمايد.   ‌منظور نمودن و پذيرش هر نوع كمك در لايحه بودجه سال 1368 كل كشور براي جبران زيان عمليات جاري شركتهاي مزبور موكول به تقديم لوايح‌مذكور و يا ارائه برنامه هاي زمان بندي شده فوق‌الذكر به مجلس شوراي اسلامي خواهد بود.
تبصره 3 –
1 -‌به منظور ايجاد اشتغال و كمك به راه‌اندازي و تأمين كمبود سرمايه در گردش و ثابت و گسترش و ايجاد كارخانجات و مراكز توليدي كشاورزي،‌صنعتي، معدني و مصالح ساختماني، صنايع روستايي و تعاونيهاي مراكز گسترش خدمات توليدي و عمراني و فعاليتهاي علمي، فرهنگي و هنري‌در جهت افزايش فعاليتهاي توليدي مناطق محروم يا مستعد كشور با حفظ اولويت توليدات روستايي در بخش تعاوني و خصوصي، بانك مركزي‌جمهوري اسلامي ايران مكلف است با توجه با سياستهاي پولي كشور تسهيلات اعتباري مورد نياز طرحهاي مزبور را كه داراي توجيهات كامل فني،‌اقتصادي و مالي باشند و فقط از نظر وثيقه و ميزان سرمايه‌گذاري مجري طرح با مقررات بانكهاي استان وفق نمي‌دهد، از منابع داخلي بانكهاي‌مذكور و در صورت عدم تكافوي منابع داخلي بانكهاي فوق از منابع ساير بانكها تأمين نمايد.
2 - حداكثر تسهيلات اعتباري از محل منابع بند (1) در سال 1367 برابر شصت ميليارد (60000000000) ريال به ترتيب سي ميليارد(30000000000) ريال در بخش كشاورزي و صنايع روستايي، پنج ميليارد (5000000000) ريال در بخش صنعت، پنج ميليارد (5000000000) ريال در‌بخش معدن، هشت ميليارد (8000000000) ريال در بخش مصالح ساختماني، دو ميليارد (2000000000) ريال در بخش فعاليتهاي علمي، فرهنگي و‌هنري، ده ميليارد (10000000000) ريال در ارتباط با بند (9) اين تبصره خواهد بود.
3 - تا مبلغ سه ميليارد (3000000000) ريال از تسهيلات اعتباري بخش كشاورزي و صنايع روستايي بند (2) بصورت قرض‌الحسنه از طريق ‌بانك كشاورزي به كشاورزاني كه در اجراء لايحه قانوني مصوب 1359/1/26شوراي انقلاب اسلامي و يا قانون اراضي كشت موقت مصوب1365/8/7 مجلس شوراي اسلامي زمين دريافت داشته و يا صاحب زمين ميشوند اختصاص مييابد كه بر اساس معرفي هيأتهاي هفت نفره در‌اختيار آنان قرار گيرد تا منحصراً براي مصارف عمليات آب و خاك و حفره چاه و تجهيزات و تأمين ادوات مورد نياز به مصرف برسد.
4 - مبلغ پنج ميليارد (5000000000) ريال از تسهيلات اعتباري بند (2) صرفاً جهت اشتغال مهاجرين جنگ تحميلي از طريق بانك ملي و بصورت قرض‌الحسنه به طرحهاي ارائه شده توسط بنياد مهاجرين جنگ تحميلي يا خود مهاجرين اختصاص مي‌يابد و مدت بازپرداخت آن حداكثر پنج‌سال تمام پس از گذشت يك سال از دريافت كامل وام خواهد بود.
5 - در هر يك از بخشهاي فوق‌الذكر (‌باستثناي تسهيلات اعتباري موضوع بند «9» اين تبصره) حداقل پنجاه درصد (50%) تسهيلات و يا‌قرض‌الحسنه اعطايي بايد در اختيار بخش تعاوني قرار گيرد.
6 - دولت مي‌تواند بر اساس عملكرد نه‌ماهة سال 1367 بنا به پيشنهاد مشترك وزارت برنامه و بودجه و بانك مركزي جمهوري اسلامي ايران سهم‌هر يك از بخشهاي توليدي فوق را حداكثر به ميزان بيست درصد (20%) از محل كاهش سهم ساير بخشها افزايش دهد. مشروط بر آنكه در جمع كل‌سقف اعتباري مصوب تبصره تغييري حاصل نشود.
7 - وزارت برنامه و بودجه مانده مطالبات معوق لاوصول ناشي از اجراي اين گونه طرحهاي نظارت شده توليدي كه لزوم اعطاي تسهيلات اعتباري‌آنها به تصويب هيأت وزيران رسيده است را حداكثر ظرف مدت پنج سال به پيشنهاد بانك مركزي جمهوري اسلامي ايران در لايحه بودجه كل كشور‌منظور خواهد نمود.  ‌تضمين مزبور نافي وظايف بانكها جهت وصول مطالبات معوق لاوصول ناشي از اعطاي اين گونه تسهيلات نخواهد بود. استفاده‌كنندگان تسهيلات‌اعتباري اين تبصره ملزم به بازپرداخت مطالبات بانك بوده و عدم پرداخت بدهي در حكم تصرف غير قانوني در وجوه و اموال دولتي است.
8 - بانك سپه و ساير بانكهاي عامل با هماهنگي وزارت كشور و وزارت برنامه و بودجه مكلفند پس از رسيدگيهاي لازم تمام و يا قسمتي از‌مايملك آن تعداد از شركتهاي تعاوني زير پوشش مراكز گسترش خدمات توليدي و عمراني استانها را كه قابليت واريز وام دريافتي را ندارد، طبق‌مقررات ضمن عقد به فروش رسانند و از محل موجودي و مطالبات شركت و اموال و دارائيهاي سهامداران شركت و ماحصل فروش، مطالبات خود و‌دولت را تأمين و پرداخت نمايند.  ‌كلية شركتهاي تعاوني وابسته به مراكز گسترش خدمات توليدي و عمراني استانها بعد از پرداخت آخرين قسط خود مي‌توانند از زير پوشش مراكز‌گسترش خارج شوند، بشرط اينكه متعهد شوند كالاهاي سرمايه‌اي شركت را تا ده سال بدون اخذ مجوز از مراكز گسترش مربوط نفروخته و شكل‌تعاوني خود را به همين مدت حفظ نمايند.
9 - مبلغ ده ميليارد (10000000000) ريال از تسهيلات اعتباري بند (2) اين تبصره از طريق بانك ملي ايران بصورت قرض‌الحسنه به طرحهاي‌ارائه شده توسط بنياد شهيد انقلاب اسلامي اختصاص مييابد تا به مصرف توسعه شركتهاي موجود و يا سرمايه‌گذاري طرحهاي توليدي و خدماتي ‌صرفاً جهت اشتغال جانبازان و فرزندان، همسران، پدران، مادران و برادران شهدا و مفقودين و اسرا برسد. بنياد شهيد مكلف است ترتيبي اتخاذ كند كه‌اشخاص نامبرده در اين شركتها و طرحهاي توليدي سهيم گردند.  ‌حداقل پنجاه درصد (50%) از اعتبار اين بند به طرحهاي پيشنهادي بنياد شهيد شهرستانها پرداخت گردد تا در جهت اشتغال افراد مزبور در شهرستانها‌اختصاص يابد.  ‌در مواردي كه دستگاههاي دولتي و عمومي و ساير مراجع قانوني ذيربط اقدام به فروش واحدهاي توليدي، خدماتي، ماشين آلات، تأسيسات، عرصه،‌اعيان، مستحدثات و مواد اوليه مي‌نمايند، موظفند شركتها و اشخاص حقيقي مذكور در اين بند را كه توسط بنياد شهيد انقلاب اسلامي معرفي ‌ميشوند، در اولويت قرار دهند و بانك ملي ايران مكلف است اعتبار لازم براي خريد موارد فوق‌الذكر را از محل تسهيلات اعتباري موضوع اين تبصره‌بصورت قرض‌الحسنه در اختيار شركتها و اشخاص نامبرده قرار دهد.  ‌مدت بازخريد اعتبار اعطايي در هر مورد حداكثر ده سال خواهد بود كه اولين قسط آن سه سال پس از اخذ وام شروع خواهد شد.  ‌تا تصويب آئيننامه موضوع اين بند، آئيننامه بند (ج) تبصره 3 قانون بودجه سال 1366 كل كشور مورد عمل خواهد بود.
10 - به منظور گسترش همياري مردم جهت بازسازي ساختمانهاي مسكوني مربوط به خود كه وسيله دشمن تخريب شده‌اند و تأمين مسكن ‌مهاجرين جنگ تحميلي، بانك مركزي جمهوري اسلامي ايران مكلف است از منابع ساير بانكها حداقل ده ميليارد (10000000000) ريال وام‌قرض‌الحسنه با نظارت بنياد امور مهاجرين جنگ تحميلي و يا فرمانداريها حسب مورد در اختيار افراد مذكور قرار دهد. واحدهاي مسكوني مذكور بعنوان وثيقه تا پايان قسط وام در اختيار بانك عامل قرار مي‌گيرد.
11 - آئيننامه اجرايي اين تبصره حداكثر ظرف مدت دو ماه از تاريخ تصويب اين قانون به پيشنهاد مشترك وزارت برنامه و بودجه و بانك مركزي‌جمهوري اسلامي ايران و دستگاههاي مربوط (وزارتخانه هاي كشور و ارشاد اسلامي، بنياد شهيد و بنياد امور مهاجرين جنگ تحميلي) حسب مورد‌تهيه و به تصويب هيأت وزيران خواهد رسيد.
تبصره 4 –
الف  - به دولت اجازه داده ميشود در موارد لزوم بازپرداخت اعتباراتي كه از محل منابع قرض‌الحسنه سيستم بانكي كشور از طريق بانك مركزي‌جمهوري اسلامي ايران در اختيار بانك كشاورزي قرار داده ميشود و توسط بانك مزبور در جهت تحقق سياستهاي كشاورزي دولت مبني بر افزايش ‌توليدات كالاهاي اساسي كشاورزي، دامداري، مرغداري، صيادي و صنايع روستايي براي تهيه و تدارك عوامل توليد و نهادهاي كشاورزي و فراهم‌آوردن موجبات انجام ساير فعاليتهاي توليدي در زمينه هاي فوق در اختيار اعضاء و شركتهاي تعاوني روستايي و كشاورزي و صيادي و عشايري قرار‌ميگيرد با رعايت مفاد اين تبصره جمعاً تا مبلغ يكصد و پنجاه ميليارد (150000000000) ريال تضمين و مانده مطالبات آن را در بودجه سال بعد كل‌كشور منظور نمايد.
ب  - حداكثر ده درصد (10%) از اعتبارات اين تبصره به منظور تهيه و تدارك بذور اصلاح شده در اختيار دستگاههاي تخصصي وابسته به‌وزارتخانه هاي كشاورزي و جهاد سازندگي و همچنين حداكثر ده درصد (10%) از اعتبارات اين تبصره به منظور تهيه و تدارك ساير عوامل توليد در‌اختيار اتحادية مركزي تعاون روستايي و اتحاديه مركزي تعاوني عشايري قرار ميگيرد.
ج  - حداكثر وام قابل پرداخت به هر فرد در اجراي اين تبصره سيصد هزار (300000) ريال و مدت بازپرداخت آن حداكثر يك سال از تاريخ دريافت‌وام خواهد بود.
د  - مصرف وام دريافتي در غير موارد مصرح در اين تبصره در حكم تصرف غير قانوني در وجوه عمومي محسوب خواهد شد.
هـ - تضمين موضوع بند (الف) اين تبصره نافي وظايف بانك كشاورزي جهت وصول مطالبات ناشي از اعطاي وامهاي فوق‌الذكر نخواهد بود و بانك ‌مذكور مكلف است كليه اقدامات قانوني لازم را براي وصول مطالبات مزبور بعمل آورد.
و  - آئيننامه اجرائي اين تبصره شامل تعيين كالاهاي اساسي كشاورزي، دامداري، صنايع روستايي و عوامل توليد و نهاده هاي كشاورزي و ساير‌فعاليتهاي توليدي مشمول اين تبصره و تفكيك اعتبارات كشاورزي و دامداري و صيادي و امور عشايري ظرف مدت دو ماه از تاريخ تصويب اين‌قانون بنا به پيشنهاد مشترك وزارتخانه هاي كشاورزي و جهاد سازندگي و برنامه و بودجه و بانك مركزي جمهوري اسلامي ايران به تصويب هيأت‌وزيران خواهد رسيد.
تبصره 5 - تبصره 61 قانون بودجه سال 1364 كل كشور بشرح زير اصلاح ميگردد: الف - سازمان حمايت مصرف‌كنندگان و توليدكنندگان مكلف است پنج درصد (5%) از كليه درآمدهاي حاصل از مابه‌التفاوتهاي وصولي موضوع‌بند ده ماده (7) اساسنامه خود را به حساب درآمد عمومي كشور واريز نمايد. ب - دستگاههائيكه براي خريد و تدارك كالاهاي اساسي از محل درآمد حاصل از مابه‌التفاوتهاي وصولي موضوع بند ده ماده (7) اساسنامه‌ سازمان حمايت مصرف‌كنندگان و توليدكنندگان از سازمان مذكور وجه دريافت مي‌نمايند مكلفند حداكثر تا پايان فروردين ماه سال 1368 مانده وجوه ‌دريافتي مصرف و تعهد نشده از اين بابت را به سازمان حمايت مصرف‌كنندگان و توليدكنندگان مسترد دارند. ج - سازمان حمايت توليدكنندگان و مصرف‌كنندگان مكلف است مبلغ پرداخت شده به هر دستگاه و همچنين مبالغ مصرف شده و برگشت شده را‌به تفكيك هر سال تعيين و تا آخر خرداد ماه سال 1368 به كميسيون برنامه و بودجه مجلس شوراي اسلامي از طريق وزارت برنامه و بودجه و همچنين‌به وزارت امور اقتصادي و دارائي اعلام دارد.
تبصره 6 - اجازه داده ميشود:
الف  - مبلغ شانزده ميليارد (16000000000) ريال از اعتبار سرمايه‌گذاري ثابت منظور در رديف 503002 (‌هزينه هاي پيش‌بيني نشده عمراني)‌قسمت چهارم اين قانون جهت اجراي طرحهاي عمراني ضروري و عمليات عمراني بخشهاي محروم بر اساس گزارش وزارت برنامه و بودجه درباره‌ نقاط محروم بنا به پيشنهاد وزراي ذيربط و تأييد وزارت برنامه و بودجه و تصويب هيأت وزيران به پروژه هاي مشخص اختصاص يابد و پس از مبادلة ‌موافقتنامه با وزارت برنامه و بودجه به مصرف برسد.  ‌وزارت برنامه و بودجه مكلف است ظرف دو ماه از تاريخ تصويب اين قانون پس از انجام بررسي هاي لازم، عنداللزوم گزارش بخشهاي محروم‌موضوع تبصره 6 قانون بودجه سال 1366 را مورد تجديد نظر قرار داده و براي تصويب به هيأت وزيران تقديم نمايد.
ب  - مبلغ هشت ميليارد (8000000000) ريال از اعتبار موضوع بند (‌الف) اين تبصره جهت هزينه هاي متفرقه عمراني پيش‌بيني نشده و ضروري ‌استانها و طرحهاي عمراني مناطق روستايي و عشايري به پيشنهاد وزارت كشور و تأييد وزارت برنامه و بودجه حسب نياز بين استانهاي كشور تقسيم‌و سهم هر استان با پيشنهاد استاندار و يا مسئول اجرايي ذيربط و تصويب كميته برنامه‌ريزي استان به طرحهاي مشخص اختصاص داده شود.
ج  - حداقل هفتاد درصد (70%) اعتبار موضوع بند (‌الف) اين تبصره بايد به پروژه هاي عمراني و روستايي و عشايري اختصاص يابد.
د  - ايجاد هر گونه تعهد براي سالهاي بعد و همچنين شروع پروژه هايي با بيش از مبلغ يكصد ميليون (100000000) ريال اعتبار از محل اعتبار‌موضوع بندهاي (‌الف) و (ب) اين تبصره ممنوع است.
هـ - اجازه داده ميشود مبلغ پانزده ميليارد (15000000000) ريال بقيه اعتبار منظور در رديف 503002 قسمت چهارم اين قانون بمنظور بازسازي ‌مناطق مختلف كشور كه در اثر عوامل غير مترقبه از قبيل سيل و زلزله خسارت ديده و يا خواهند ديد هزينه گردد.  ‌سهم اعتباري هر استان و نحوه اجراي اين بند توسط هيأت وزيران تعيين خواهد شد.
و  – وزارتخانه هاي برنامه و بودجه و كشور مكلفند گزارش عملكرد اين تبصره را هر چهار ماه يكبار به كميسيون برنامه و بودجه مجلس شوراي‌اسلامي تسليم نمايند. همچنين استانداران موظفند هر چهار ماه يكبار گزارش عملكرد اعتباراتي را كه در اجراي اين تبصره در اختيار استانها گذارده ‌ميشود، به اطلاع نمايندگان استان مربوط برسانند.
تبصره 7 –
الف  - اعتبار رديف 149005 (هزينه هاي پست مركز و استانها) منظور در قسمت چهارم اين قانون تا تاريخ تشكيل شركت پست جمهوري اسلامي‌ايران بصورت متمركز و بر اساس موافقتنامه‌اي كه بين وزارتخانه هاي پست و تلگراف و تلفن و برنامه و بودجه مبادله ميشود، قابل مصرف خواهد‌بود.
ب  - مبلغ ده ميليارد (10000000000) ريال از اعتبار رديف مذكور در بند (‌الف) اين تبصره معادل در معادل درآمد وصولي موضوع رديف 410601‌قسمت سوم اين قانون تخصيص يافته تلقي ميگردد و كميته تخصيص اعتبار موضوع ماده 30 قانون برنامه و بودجه كشور مكلف است منحصراً مبلغ‌ شش ميليارد و پانصد ميليون (6500000000) ريال بقيه اعتبار مزبور را از محل ساير درآمدها و منابع تأمين اعتبار تخصيص دهد.
ج  - پس از تشكيل شركت پست جمهوري اسلامي ايران در سال 1367 مانده اعتبار تخصيص داده نشده رديف فوق با رعايت مفاد بند (ب) اين‌تبصره تحت عنوان «‌كمك» به شركت نامبرده پرداخت خواهد گرديد.
تبصره 8 - به وزارت آموزش و پرورش اجازه داده ميشود:
1‌ - مبلغ يك ميليارد (1000000000) ريال اعتبار رديف 503074 قسمت چهارم اين قانون تحت عنوان «‌وزارت آموزش و پرورش - پذيرش جديد‌مؤسسات تربيت معلم و آموزشكده هاي فني و كمك هزينه تحصيلي متعهدين خدمت و آن دسته از دانشجويان آزاد دانشگاهها و مؤسسات آموزش‌عالي كه متعهد خدمت در وزارت آموزش و پرورش مي‌شوند.» را بر حسب نياز مناطق و تعداد داوطلبان واجد صلاحيت بين استانهاي مختلف بر‌حسب رشته تحصيلي مربوط توزيع نمايد تا پس از تأييد وزارت برنامه و بودجه به سقف اعتبارات جاري ادارات كل آموزش و پرورش استانها و‌آموزشكده هاي فني اضافه شود.
2 - از محل مبلغ يك ميليارد و پانصد ميليون (1500000000) ريال اعتبار رديف 503097 قسمت چهارم اين قانون به منظور بالا بردن سطح دانش‌دانش‌آموزان مستعد در نقاط محروم آموزشي كشور كه توسط شوراي عالي آموزش و پرورش مشخص خواهد شد، مدارس نمونه آموزشي ايجاد نمايد.‌اعتبار اين رديف به نسبت ميزان محروميت آموزشي در بخشهاي كشور توزيع مي‌گردد.  ‌اعتبار منظور در رديف فوق بنا به پيشنهاد وزارت آموزش و پرورش و تأييد وزارت برنامه و بودجه به سقف اعتبارات ادارات كل آموزش و پرورش‌استانها و وزارت آموزش و پرورش اضافه خواهد شد.  ‌آئيننامه اجرايي اين بند حداكثر ظرف مدت 2 ماه از تاريخ تصويب اين قانون بنا به پيشنهاد مشترك وزارتخانه هاي آموزش و پرورش و برنامه و بودجه‌به تصويب هيأت وزيران خواهد رسيد.
3 - مبلغ يك ميليارد و پانصد ميليون (1500000000) ريال از اعتبار منظور در رديف 503112 قسمت چهارم اين قانون را جهت تأمين هزينه هاي‌جاري مورد نياز وزارت آموزش و پرورش و دستگاههاي تابعه كه بنا به پيشنهاد وزارت آموزش و پرورش و تأييد وزارت برنامه و بودجه بر حسب برنامه‌و مواد هزينه تعيين و توسط وزارت برنامه و بودجه به سقف اعتبار وزارت آموزش و پرورش و دستگاههاي تابعه اضافه خواهد شد، به مصرف برساند.
4 - اعتبارات سال 1367 مربوط به هزينه سرانه واحدهاي آموزشي وابسته به خود در مركز و استانها را بر اساس قانون راجع به هزينه هاي سرانه‌واحدهاي آموزشي وابسته به وزارت آموزش و پرورش مصوب 1360/10/21 توزيع و پرداخت و به هزينه قطعي منظور نمايد.  ‌منظور نمودن هزينه هاي پرسنلي ضمن هزينه سرانه و واحدهاي مذكور مجاز نخواهد بود.
5 - مبلغ دو ميليارد (2000000000) ريال از محل اعتبار رديف 127511 قسمت چهارم اين قانون جهت تأمين قسمتي از هزينه هاي مربوط به‌تغذيه رايگان دانش‌آموزان بخشهاي محروم كشور بر اساس موافقتنامه‌اي كه با وزارت برنامه بودجه مبادله خواهد نمود، ‌مورد استفاده قرار دهد.
6 - مبلغ يك ميليارد و پانصد ميليون (1500000000000) ريال از محل اعتبار رديف 127513 قسمت چهارم اين قانون براي پرداخت حق‌التدريس‌به منظور كاهش افت تحصيلي در دوره هاي مختلف تحصيلي از طريق تشكيل كلاسهاي جبراني براي دانش‌آموزان در مناطق محروم كشور بر اساس‌آئيننامه‌اي كه به تصويب شوراي عالي آموزش و پرورش خواهد رسيد، پرداخت نمايد.  ‌اعتبار مذكور بنا به پيشنهاد وزارت آموزش و پرورش و تأييد وزارت برنامه و بودجه به سقف اعتبارات ادارات كل آموزش و پرورش استانها اضافه‌خواهد شد.
7 - مبلغ ده ميليارد (10000000000) ريال اعتبار منظور در رديف 127514 قسمت چهارم اين قانون تحت عنوان «‌ وزارت آموزش و پرورش -‌استخدام كادر آموزشي مورد نياز واحدهاي آموزشي كشور» را تا پايان مرداد ماه سال 1367 به تفكيك برنامه بين استانهاي مختلف كشور توزيع و به‌وزارت برنامه و بودجه پيشنهاد نمايد تا پس از تأييد به سقف اعتبارات جاري ادارات كل آموزش و پرورش استانها اضافه شود.
8 - در ازاء خريد مدارس استيجاري و يا زمينهاي مناسب براي احداث مدارس، ضمن توافق با مالكين مربوط بجاي پرداخت وجه، در شهر وقوع‌ملك و يا در ساير شهرهاي كشور زمين واگذار نمايد.  ‌وزارت راه و شهرسازي (سازمان اراضي شهري) مكلف است زمينهاي مورد نياز براي اجراي اين تبصره را در درجة اول از اراضي دولتي كه در‌اختيار سازمان مذكور قرار گرفته است و در درجة بعد از ساير اراضي در اختيار سازمان نامبرده، به طور بلاعوض در اختيار وزارت آموزش و پرورش قرار‌دهد.  ‌آئيننامه اجرايي اين بند ظرف مدت يكماه از تاريخ تصويب اين قانون بنا به پيشنهاد وزارتخانه هاي آموزش و پرورش، برنامه و بودجه و راه و شهرسازي به تصويب هيأت وزيران خواهد رسيد.
تبصره 9 –
1 - اعتبار جاري منظور در رديف 503041 قسمت چهارم اين قانون منحصراً براي تأمين قسمتي از هزينه هاي جنگ تحميلي و خريد اقلام عمده‌دفاعي به شرح جدول تفكيك اعتبار رديف مذكور مندرج در قسمت دهم اين قانون اختصاص داده مي‌شود و اعتبارات منظور در رديفهاي جدول‌مزبور بنا به پيشنهاد وزارت برنامه و بودجه و تصويب هيأت وزيران براي مصارف مربوط قابل تخصيص و مصرف مي‌باشد.
الف  - پرداخت هر گونه فوق‌العاده مأموريت عملياتي بر مبناي خطوط جديد جنگي خواهد بود كه به پيشنهاد مشترك وزارتين دفاع و سپاه پاسداران‌انقلاب اسلامي هر شش ماه يك بار تعيين و بتصويب شورايعالي دفاع خواهد رسيد.   ‌پرداخت هر گونه فوق‌العاده عملياتي بشرح زير خواهد بود:  1 - خلبانان نظامي و نيروهائي كه در آفند شركت دارند صد درصد فوق‌العاده عملياتي.  2 - نيروهائي كه در نقاط پدافندي حساس شركت دارند دو سوم فوق‌العاده عملياتي.  3 - نيروهائي كه در نقاط پدافندي عادي شركت دارند يك سوم فوق‌العاده عملياتي.  ‌مرجع تشخيص نقاط آفندي، پدافندي، حساس و عادي، شورايعالي دفاع خواهد بود.
ب  - بمنظور هماهنگي در خريدهاي خارجي اقلام عمدة دفاعي، اين خريدها بايد زير نظر هياتي مركب از نمايندگان شورايعالي دفاع و‌وزارتخانه هاي دفاع و سپاه پاسداران انقلاب اسلامي در حدود اعتبارات مصوب انجام گيرد.  ‌ليست اقلام عمدة دفاعي بوسيلة وزارتين دفاع و سپاه، تهيه بتصويب شورايعالي دفاع مي‌رسد. نمايندگان نخست وزير و وزارت امور خارجه و‌اطلاعات بعنوان مشاور و يك نفر از نمايندگان مجلس بعنوان ناظر مي‌توانند در كميسيون فوق شركت نمايند.  ‌خريد اقلام عمدة دفاعي منحصراً بوسيلة وزارتين دفاع و سپاه انجام مي‌گيرد.  ‌هيات موضوع اين بند مجاز به تاييد خريدهاي خارجي فوق‌الذكر قابل توليد در داخل كشور كه در موعد مقرر مورد نياز نيروها قابل ساخت در داخل‌مي‌باشد، از خارج كشور نخواهد بود و همچنين افتتاح اعتبار اسنادي براي خريدهاي مذكور توسط بانك مركزي جمهوري اسلامي ايران و ساير‌بانكهاي كشور قبل از تاييد هيات موضوع اين بند ممنوع مي‌باشد.
ج  - كليه خريدهاي خارجي موضوع بند (ب) اين تبصره بر اساس دستورالعمل و فرم واحدي انجام خواهد شد كه توسط وزارتخانه هاي دفاع و سپاه‌پاسداران انقلاب اسلامي تهيه و ظرف مدت يك ماه از تاريخ تصويب اين قانون بتصويب هيات وزيران خواهد رسيد.
د  - از اعتبار جاري رديف 503041 اين قانون صرفاً دستگاههاي مذكور در جدول مندرج در قسمت دهم اين قانون مي‌توانند استفاده نمايند.
هـ - به فرماندهي جنگ اجازه داده مي‌شود كه بيست درصد (20%) از اعتبارات رديفهاي مندرج در جدول قسمت دهم اين قانون و رديفهاي ارزي‌بخش دفاع مندرج در قسمت نهم اين قانون را جابجا نمايد.
و  - اجازه داده مي‌شود در صورت عدم تكافوي اعتبار رديف 503041 قسمت چهارم اين قانون و وجوه حاصل از كمكهاي مردمي و جهاد مالي‌ براي پرداخت هزينه هاي ناشي از جنگ تحميلي، بنا به پيشنهاد فرماندهي جنگ و تصويب هياتي مركب از رئيس جمهوري، فرمانده جنگ نخست وزير‌و وزراي برنامه و بودجه و امور اقتصادي و دارائي از يك طرف تا مبلغ سيصد ميليارد(300000000000) ريال به اعتبارات رديف فوق و بندهاي جدول ‌تفكيك اعتبار رديف مزبور مندرج در قسمت دهم اين قانون اضافه شود و از طرف ديگر معادل اضافه اعتباري كه استفاده از آن طبق مفاد اين بند‌ضرورت پيدا مي‌كند، مبلغ مندرج در رديف 710000 (‌استفاده از وام داخلي) قسمت سوم اين قانون افزايش يابد.
ز  - مبلغ نه ميليارد (9000000000) ريال از اعتبار جاري رديف 503041 قسمت چهارم اين قانون در اختيار وزارت بهداشت، درمان و آموزش‌پزشكي قرار خواهد گرفت تا صرفاً جهت رسيدگي به امور مجروحين جنگ و اجراي قانون خدمت يكماهه پزشكان و وابستگان حرفه پزشكي و‌پيراپزشكي بر اساس تصميمات متخذه در ستاد مركزي امداد و درمان جنگ كه به رياست وزير بهداشت، درمان و آموزش پزشكي برگزار مي‌گردد هزينه‌شود.
2 - به دولت اجازه داده مي‌شود مبلغ هفده ميليارد (17000000000) ريال اعتبار عمراني منظور در پيوست شماره (1) اين قانون تحت عنوان‌طرحهاي بازسازي و نوسازي تأسيسات صدمه ديده را هزينه نمايد. همچنين مبلغ نود و هشت ميليارد (98000000000) ريال اعتبار عمراني منظور در رديف 503041 (‌هزينه هاي ناشي از جنگ تحميلي و تعهدات) را به شرح زير به مصرف برساند:
الف  - مبلغ سي و پنج ميليارد (35000000000) ريال جهت اجراي طرحهاي ضروري و غير قابل پيش‌بيني عمليات جنگ كه توسط شوراي عالي‌دفاع به دولت اعلام مي‌گردد و حسب مورد با تصويب هيات وزيران به دستگاههاي اجرايي ذيربط براي اجراي طرحهاي مذكور اختصاص مي‌يابد، پس‌از مبادله موافقتنامه بين دستگاههاي اجرايي و وزارت برنامه و بودجه.  ‌كليه وزارتخانه ها و شركتهاي دولتي مكلفند در صورت درخواست شوراي عالي دفاع طرحهاي مصوب آن شورا را در اولويت قرار داده، افراد و‌تجهيزات خود را در اختيار عمليات جنگي قرار دهند.
ب  - مبلغ هفت ميليارد (7000000000) ريال جهت پدافند غير عامل بنا به پيشنهاد دستگاههاي اجرائي ذيربط و تصويب هيات وزيران پس از‌مبادلة موافقتنامه بين دستگاههاي اجرايي ذيربط و وزارت برنامه و بودجه.
ج  - مبلغ چهل و سه ميليارد و چهارصد و چهل و سه ميليون (43.443.000.000) ريال جهت احداث پناهگاه و همچنين بازسازي و نوسازي ابنيه و تأسيساتي كه در اثر آتش مستقيم دشمن‌و يا توسط ضد انقلاب دچار خسارت گرديده و تأمين خسارت وارده به اشخاص ناشي از موارد فوق و نيز ايجاد تأسيسات و ابنيه‌اي كه براي فراهم‌نمودن مقدمات اجراي طرحهاي فوق‌الذكر لازم مي‌باشد كه پس از مبادله موافقتنامه هاي لازم با وزارت برنامه و بودجه بر اساس تخصيص اعتبار قابل‌تعهد و پرداخت مي‌باشد.
د  - ضوابط تشخيص تاسيسات و ابنيه‌اي كه براي فراهم كردن مقدمات اجرايي طرحهاي احداث پناهگاه و بازسازي و نوسازي مناطق جنگ‌زده‌لازم است و همچنين خسارات وارده به اشخاص موضوع بند (‌ز) مشتركاً توسط وزارتخانه هاي كشور، جهاد سازندگي، دفاع، سپاه پاسداران انقلاب‌اسلامي،وزارت راه و شهرسازي و برنامه و بودجه تهيه و ابلاغ خواهد شد.
هـ - دولت موظف است حداقل پنجاه درصد (50%) از اعتبارات بند «ج» را به صورت استاني مصرف نمايد.
و  - مبلغ پنج ميليارد (5000000000) ريال از اعتبارات عمراني استاني بند (ج) در اختيار بنياد مهاجرين جنگ تحميلي قرار مي‌گيرد تا با كمك و‌خودياري مهاجرين جنگ تحميلي جهت خانه‌سازي در استانهاي جنگي براي مهاجرين جنگ تحميلي هزينه گردد.
ز  - اعتبار تأمين خسارت وارده به اشخاص حداكثر پنج درصد (5%) اعتبار عمراني بند «ج» مي‌باشد.
3-
الف  - آن قسمت از اعتبارات پايگاهها و پادگانها و فرودگاهها كه در ارتباط با جنگ قرار مي‌گيرند و انجام ساختمان و اتمام آنها اضطراري مي‌باشد،‌زير نظر فرماندهي جنگ و خارج از قانون محاسبات عمومي به مصرف خواهد رسيد.
ب  - به منظور تكميل پروژه هاي نزديك به اتمام ساختماني ارتش جمهوري اسلامي ايران، دولت موظف است با تصويب شوراي عالي دفاع از‌محل جابجايي اعتبارات ساير پروژه هاي ارتش، آن پروژهها را در اولويت قرار دهد.
4 - كميسيونهاي دفاع و برنامه و بودجه مجلس شوراي اسلامي مشتركاً بر حسن اجراي مفاد اين تبصره نظارت خواهند داشت. همچنين‌دستگاههاي استفاده‌كننده از اعتبارات اين تبصره مكلفند هر سه ماه يكبار گزارش عملكرد خود را از طريق وزارت برنامه و بودجه به كميسيونهاي‌برنامه و بودجه و دفاع مجلس شوراي اسلامي تقديم نمايند.
تبصره 10-
الف  - به وزارت بهداشت، و درمان و آموزش پزشكي اجازه داده مي‌شود كه با رعايت مفاد تبصره 60 قانون بودجه سال 1364 كل كشور از محل‌اعتبار منظور در رديف 129029 قسمت چهارم اين قانون نسبت به استخدام متعهدين خدمت رشته هاي بهداشتي و درماني اقدام نموده مراتب را بر‌حسب نياز هر يك از سازمانهاي منطقه‌اي بهداري استانها به وزارت برنامه و بودجه اعلام دارد وزارت برنامه و بودجه مكلف است ضمن بررسي پيشنهاد وزارت بهداشت، درمان و آموزش پزشكي سهم اعتبار مورد نياز هر يك از سازمانهاي‌منطقه‌اي بهداري استانها را از رديف مذكور كسر و بر حسب برنامه و مواد هزينه به بودجه سازمانهاي مزبور اضافه نمايد..
ب - مبلغ دو ميليارد (2000000000) ريال اعتبار منظور در رديف 129026 جهت راه‌اندازي بيمارستانهاي آماده بهره‌برداري در سطح كشور و مراكز‌قرنطينه‌اي و استخدام كادر مورد نياز اختصاص يافته و حسب مورد به ترتيب مقرر در بند (‌الف) اين تبصره به سقف اعتبارات جاري دانشگاهها و‌دانشكده هاي علوم پزشكي و سازمانهاي منطقه‌اي بهداري استانها افزوده خواهد شد.
ج  - وزارت بهداشت، درمان و آموزش پزشكي پس از تصويب هيات وزيران مجاز است جهت راه‌اندازي واحدهاي مندرج در بند (ب) و مراكز‌بهداشتي و درماني جديدالتاسيس نسبت به استخدام كادر مورد لزوم اقدام نمايد.
د  - وزارت بهداشت، درمان آموزش پزشكي مكلف است اعتبار از محل درآمد اختصاصي مندرج در رديف 129000 (‌وزارت بهداشت، درمان و‌آموزش پزشكي) قسمت چهارم اين قانون بابت تامين خدمات درماني مشمولين قانون تامين اجتماعي را پس از تعيين سهم هر استان بر اساس نياز و‌تعداد افراد بيمه شده و همچنين اعتبار از محل درآمد اختصاصي برنامه خدمات درماني مندرج در رديف 129000 (وزارت بهداشت، درمان و آموزش‌پزشكي) قسمت چهارم اين قانون موضوع قانون استفاده از درآمدهاي اختصاصي وزارت بهداشت، درمان و آموزش پزشكي را بين استانها توزيع نمايد.  ‌سهم بيمارستانها و مراكز درماني وابسته به دانشگاهها و دانشكده هاي علوم پزشكي با توجه به ميزان خدمات درماني كه به مشمولين قانون تأمين‌اجتماعي ارائه مي‌نمايند، توسط سازمانهاي منطقه‌اي بهداري استان به آنها پرداخت و عينا به سقف اعتبارات از محل درآمد اختصاصي دانشگاهها و‌دانشكده هاي مذكور اضافه خواهد شد.
هـ - بيست درصد(20%) از درآمد موضوع قانون استفاده از درآمدهاي اختصاصي وزارت بهداشت، درمان و آموزش پزشكي در سال 1367 جهت‌لوله‌كشي و تأمين آب آشاميدني بهداشتي و احداث و تكميل مراكز بهداشتي و درماني روستاها اختصاص مي‌يابد.  ‌آئيننامه اجرايي موضوع بندهاي (‌د) و (هـ) اين تبصره حداكثر ظرف دو ماه از تاريخ تصويب اين قانون بنا به پيشنهاد وزارت بهداشت، درمان و آموزش‌پزشكي و تأييد وزارت برنامه و بودجه به تصويب هيات وزيران خواهد رسيد.
تبصره 11 - مصرف اعتبار رديف 129022 (‌وزارت بهداشت، درمان و آموزش پزشكي - كميته امداد امام) قسمت چهارم اين قانون به مبلغ هشت‌ميليارد (8000000000) ريال و رديف 129023 (‌وزارت بهداشت، درمان و آموزش پزشكي - كميته امداد امام - طرح شهيد رجايي) قسمت چهارم اين‌قانون به مبلغ پانزده ميليارد (15000000000) ريال پس از مبادله موافقتنامه شرح فعاليت و تخصيص اعتبار، تابع آئين‌نامه اجرايي موضوع اين تبصره‌خواهد بود.
الف  - از محل اعتبار رديف 129023 براي هر يك از روستانشينان و عشاير سالمند نيازمند كه در اول سال 1367 شصت سال تمام دارند، به ازاء‌يك فرد در خانواده سه هزار(3000) ريال در ماه و بيش از يك فرد پنج هزار (5000) ريال در ماه تأمين و بصورت مجموعه‌اي از كالاهاي اساسي مورد‌نياز مشمولين، اعم از سرمايه‌اي و توليدي و جنسي و يا نقدي توسط كميته امداد امام پرداخت مي‌شود.
ب  - آئين‌نامه تشخيص مشمولين موضوع بند (‌الف) و همچنين نحوه اجراي اين تبصره ظرف دو ماه از تاريخ تصويب اين قانون بنا به پيشنهاد كميته‌امداد امام و تأييد وزارتخانه هاي امور اقتصادي و دارائي و برنامه و بودجه به تصويب هيات وزيران خواهد رسيد.
ج  - كليه اموال و دارائي ها و بدهي ها و تعهدات و مطالبات موضوع تبصره 82 قانون بودجه سال 1362 كل كشور باستثناي اموال ملكي دولت و‌اموال متعلق به انفال و جرايم به كميته امداد امام انتقال مي‌يابد.
تبصره 12 -
1 - به وزارت معادن و فلزات اجازه داده مي‌شود معادل صد درصد (100%) درآمدي كه از محل اجراي قانون معادن موضوع رديف 390400‌قسمت سوم اين قانون وصول و به درآمد عمومي منظور مي‌شود، بشرح زير:   ‌الف - براي اجراي طرحهاي عمراني منظور در ذيل رديف 144603 پيوست شماره (1) اين قانون تا مبلغ يك ميليارد و دويست و هشتاد و هفت‌ميليون (1287000000) ريال.   ب - براي پرداخت هزينه هاي موضوع رديف 503064 قسمت چهارم اين قانون تا مبلغ يكصد و نود و سه ميليون (193000000) ريال، به مصرف‌برساند.   ‌وزارت امور اقتصادي و دارائي مكلف است از محل تنخواه‌گردان خزانه، معادل سي درصد (30%) مجموع درآمد وصولي سال قبل را به عنوان تنخواه‌گردان در ابتداي سال 1367 در اختيار وزارت معادن و فلزات قرار دهد تا با موافقت وزير برنامه و بودجه هزينه نموده و پس از وصول درآمدهاي‌موضوع رديف 390400 نسبت به واريز آن اقدام نمايد.
2 - وزارت جهاد سازندگي مكلف است درآمدهاي حاصل از واحدهاي توليدي و خدماتي خود را به خزانه واريز نمايد تا به حساب درآمد موضوع‌رديف 591600 قسمت سوم اين قانون منظور گردد. هزينه واحدهاي توليدي و خدماتي و همچنين تنخواه‌گردان تعاونيهاي عشايري معادل نود درصد(90%) وصولي درآمدهاي موضوع اين بند حداكثر تا مبلغ هفت ميليارد و دويست ميليون (7200000000) ريال از اعتبار از محل درآمد اختصاصي‌رديف 149501 منظور در قسمت چهارم اين قانون پرداخت خواهد شد.
3 - به سازمان زمين‌شناسي كشور اجازه داده مي‌شود كه معادل درآمد وصولي خدمات كارشناسي موضوع رديف 410513 قسمت سوم اين قانون را‌از محل اعتبار رديف 146501 قسمت چهارم اين قانون اخذ و هزينه نمايد.  ‌وزارت امور اقتصادي و دارايي مكلف است از محل تنخواه‌گردان خزانه معادل سي درصد (30%) درآمد وصولي سال قبل را به عنوان تنخواه‌گردان در‌ابتداي سال 1367 در اختيار سازمان زمين‌شناسي كشور قرار دهد و پس از وصول درآمد موضوع رديف 410513 نسبت به واريز آن اقدام نمايد.
4 - به مؤسسه استاندارد و تحقيقات صنعتي ايران اجازه داده مي‌شود مازاد وصولي درآمد هر ماه مجموع رديفهاي 410511 و 420305 قسمت‌سوم اين قانون نسبت به دوازده ميليون (12000000) ريال و حداكثر تا مبلغ سيصد ميليون (300000000) ريال در سال از محل اعتبار رديف 146001‌قسمت چهارم اين قانون اخذ و به مصرف هزينه هاي تحقيقاتي و تجهيز آزمايشگاهها و تقويت كادر تخصصي خود و ادارات استاندارد استانها در جهت‌افزايش كارآيي برساند.
5- به وزارت راه و شهرسازي اجازه داده مي‌شود در سال 1367 در اجراي قانون راجع به اجاره ماشين آلات راهسازي مصوب 1360/12/9 مبلغ‌چهارصد ميليون (400000000) ريال از درآمد حاصل از اجاره ماشين آلات موضوع رديف 419922 قسمت سوم اين قانون را از محل رديف 503091‌قسمت چهارم اين قانون به مصرف پرداخت تعهدات و هزينه هاي ناشي از اجراي قانون راجع به اجاره ماشين آلات راهسازي برساند.
6 - به سازمان دامپزشكي كشور اجازه داده مي‌شود معادل پنجاه درصد (50%) درآمد حاصله از اجراي ماده 14 قانون سازمان دامپزشكي كشور را كه‌به حساب درآمد عمومي كشور موضوع رديف 410409 قسمت سوم اين قانون واريز مي‌نمايد، از محل اعتبار رديف 135502 قسمت چهارم اين قانون‌دريافت و هشتاد درصد (80%) آن را به مصرف تكميل، تجهيز و توسعة آزمايشگاهها و درمانگاههاي دامپزشكي و بيست درصد (20%) باقيمانده را به‌مصرف ساير هزينه هاي ضروري مبارزه با بيماريهاي دامي برساند.
7 - سازمان پژوهشهاي علمي و صنعتي ايران مكلف است كلية سهم خود را از درآمدهاي حاصل از فروش حق ليسانس فرآيند و محصولات توليد‌شده در واحدهاي نمونه و آزمايشي و ساير درآمدهاي حاصله را به خزانه واريز نمايد تا به حساب درآمد عمومي كشور موضوع رديف 419930 قسمت‌سوم اين قانون منظور و معادل وجوه مذكور، محل اعتبار رديف 113545 قسمت چهارم اين قانون به سازمان نامبرده پرداخت گردد.  ‌خريد زمين و ساختمان از محل اعتبار اين بند و اعتبارات موضوع بند (25) تبصره (15) اين قانون ممنوع مي‌باشد.
8 - به سازمان ثبت احوال كشور اجازه داده مي‌شود معادل پنجاه درصد (50%) درآمد ناشي از اجراي ماده (35) اصلاحيه قانون ثبت احوال كشور‌مصوب 1363/10/18 را كه وصول و به حساب درآمد عمومي كشور موضوع رديف 410104 قسمت سوم اين قانون واريز مي‌نمايد، حداكثر تا مبلغ‌يك ميليارد (1000000000) ريال از محل اعتبار جاري رديف 105501 قسمت چهارم اين قانون دريافت و به مصرف برساند.  ‌وزارت امور اقتصادي و دارايي مكلف است از محل تنخواه‌گردان خزانه معادل بيست درصد (20%) مجموع درآمد وصولي سال قبل را بعنوان‌ تنخواه‌گردان در ابتداي سال 1367 در اختيار سازمان ثبت احوال كشور قرار دهد تا پس از وصول درآمدهاي موضوع رديف 410104 نسبت به واريز آن‌اقدام نمايد.
9 - به گمرك ايران اجازه داده مي‌شود معادل يك درصد (1%) درآمد حقوق گمركي كه به حساب درآمد عمومي كشور موضوع رديف 140100‌قسمت سوم اين قانون منظور مي‌شود از محل اعتبار جاري رديف 110502 قسمت چهارم اين قانون به منظور تهيه وسايل و تجهيزات مورد نياز و‌توسعة گمركات كشور و آموزش و بازآموزي و همچنين تشويق و ترغيب كاركنان هزينه نمايد.
10 - به سازمان انرژي اتمي ايران اجازه داده مي‌شود معادل پنجاه درصد (50%) درآمد حاصل از ارائه خدمات فني و آزمايشگاهي كه به حساب در‌آمد عمومي كشور موضوع رديف 419933 قسمت سوم اين قانون منظور مي‌شود، حداكثر تا مبلغ يك ميليارد (1000000000) ريال از محل اعتبار‌رديف 144002 قسمت چهارم اين قانون را منحصراً جهت هزينه هاي تحقيقاتي مربوط هزينه نمايد.
11 - مؤسسه تحقيقات منابع آب وابسته به وزارت نيرو مجاز است معادل درآمد وصولي موضوع 410515 قسمت سوم اين قانون را كه به حساب‌درآمد عمومي كشور واريز مي‌نمايد، از محل اعتبار رديف 143503 قسمت چهارم اين قانون از خزانه دريافت و هزينه نمايد.
12 - به انستيتو پاستور ايران اجازه داده مي‌شود معادل كليه درآمدهاي حاصل از فروش انواع سرمها واكسنها و ساير فرآورده هاي توليدي و‌بيولوژيكي و ارائه خدمات بهداشت و درمان كه به حساب درآمد عمومي كشور موضوع رديف 420203 قسمت سوم اين قانون واريز مي‌شود، از محل‌اعتبار رديف 130501 قسمت چهارم اين قانون دريافت نموده و به مصرف برساند.
13 - به وزارت دفاع و نيروهاي انتظامي جمهوري اسلامي ايران اجازه داده مي‌شود در ازاء عوايدي كه وصول و به حساب درآمد عمومي كشور‌واريز مي‌نمايند، از اعتبار رديف 503116 قسمت چهارم اين قانون براي تأمين هزينه هاي ضروري واحدهاي تأمين‌كننده درآمدهاي مذكور بشرح زير‌استفاده نمايند.   ‌الف - وزارت دفاع معادل پنجاه درصد (50%) درآمدهاي وصولي ثابت عوايد داخلي پادگانها، يگانها و پايگاهها موضوع رديف 421000 قسمت‌سوم اين قانون حداكثر تا مبلغ پانصد ميليون (500000000) ريال.   ب - نيروي انتظامي جمهوري اسلامي ايران معادل پنجاه درصد (50%) درآمدهاي وصولي بابت عوايد داخلي پادگانها، يگانها و پايگاهها موضوع‌رديف 421100 قسمت سوم اين قانون حداكثر تا مبلغ دويست ميليون (200000000) ريال.   ج - وزارت دفاع معادل صد درصد (100%) درآمد حاصله از ارائه خدمات درماني به اشخاصي ديگر علاوه بر پرسنل خود در مواردي كه امكانات ‌بيمارستانهاي ارتش جمهوري اسلامي ايران و وزارت دفاع بيش از نيازهاي درماني پرسنل مي‌باشد حداكثر تا سيصد ميليون (300000000) ريال،‌موضوع رديف 410412 قسمت سوم اين قانون.   ‌د - وزارت دفاع معادل پنجاه درصد (50%) درآمد حاصله از ارائه خدمات آزمايشگاه فني مكانيك خاك نزاجا موضوع رديف 419934 قسمت سوم‌اين قانون.
14 - به وزارت آموزش و پرورش اجازه داده مي‌شود معادل پنجاه درصد (50%) از درآمد ناشي از فروش خدمات و توليدات اردوگاههاي تربيتي و‌فعاليتهاي كانونهاي پرورشي كه پس از وصول به حساب درآمد عمومي كشور موضوع رديف 591000 قسمت سوم اين قانون منظور مي‌شود تا مبلغ‌پنجاه ميليون (50000000) ريال از محل اعتبار رديف 503112 قسمت چهارم اين قانون براي تعمير و نگهداري و بازسازي و تجهيز اردوگاهها و‌كانونهاي فوق‌الذكر هزينه نمايد.
15 - به وزارت امور اقتصادي و دارائي اجازه داده مي‌شود در صورت افزايش مجموع وصولي درآمدهاي مالياتي موضوع رديفهاي 110500(‌ماليات اشخاص حقوقي غير دولتي) و 120200 (‌ماليات مشاغل) و 130300 (‌ماليات نقل و انتقالات و سرقفلي) منظور در قسمت سوم اين قانون كه‌به حساب درآمد عمومي كشور منظور مي‌شود، در پايان هر ماه از سال 1367 از مبلغ بيست و سه ميليارد و هشتصد و هفتاد و پنج ميليون(23875000000) ريال معادل پنج درصد (5%) از مجموع افزايش درآمد حاصله رديفهاي فوق را از محل اعتبار رديف 110023 منظور در قسمت‌چهارم اين قانون براي خريد تجهيزات مورد نياز و تشويق كاركنان مربوط هزينه نمايد.  اعتبار رديف 110023 به ميزان پنج درصد (5%) افزايش وصولي‌ماهانه درآمدهاي مالياتي موضوع اين بند تخصيص يافته تلقي مي‌گردد، مشروط بر آنكه جمع مبالغي كه از محل اعتبار رديف مذكور تا پايان سال 1367‌مورد استفاده قرار مي‌گيرد، از پنج درصد (5%) مجموع افزايش وصولي دوازده‌ماهه سال 1367 درآمدهاي فوق‌الذكر تجاوز ننمايد.
16 - به سازمان ثبت اسناد و املاك كشور اجازه داده مي‌شود معادل يك درصد (1%) درآمد خدمات ثبتي موضوع رديف 410102 قسمت سوم اين‌قانون كه وصول و به حساب درآمد عمومي كشور منظور ميشود حداكثر تا مبلغ پانصد ميليون (500000000) ريال از محل اعتبار جاري رديف108502 (‌سازمان ثبت اسناد و املاك كشور - تدارك واحدهاي ثبتي و تأمين و ترغيب نيروي انساني) قسمت چهارم اين قانون را بمنظور تدارك‌واحدهاي ثبتي و تأمين نيروي انساني مورد نياز واحدهاي مذكور و همچنين ترغيب كاركنان سازمان ثبت اسناد و املاك كشور در مركز و استانها هزينه‌نمايد.
17 - اجازه داده مي‌شود معادل ده درصد (10%) از درآمد موضوع رديف 410203 قسمت سوم اين قانون كه پس از وصول به حساب درآمد عمومي‌كشور منظور مي‌شود، از محل اعتبار رديف 106504 قسمت چهارم اين قانون براي خريد تجهيزات و وسايل مورد نياز پليس راه ژاندارمري جمهوري‌اسلامي ايران مورد استفاده قرار مي‌گيرد.
18 - به مركز آمار ايران اجازه داده مي‌شود معادل سي درصد (30) درآمد وصولي از محل ارائه خدمات آماري و فروش نشريات موضوع رديفهاي419924 و 420301 منظور در قسمت سوم اين قانون كه به درآمد عمومي كشور واريز مي‌شود، از محل اعتبار جاري رديف 103001 (‌مركز آمار ايران- هزينه انجام فعاليتهاي آماري، تحقيقاتي و مطالعاتي) قسمت چهارم اين قانون به مصرف برساند.
19 - اجازه داده مي‌شود حداكثر تا مبلغ يك ميليارد و پانصد ميليون (1500000000) ريال از در آمد ماده 35 اصلاحيه قانون ثبت احوال كشور‌مصوب 18ر10ر1363 از اعتبار رديف 503001 قسمت چهارم اين قانون جهت اجراي قانون انگشت‌نگاري عمومي مصوب 1362/2/27 مجلس‌شوراي اسلامي در اختيار وزارت كشور قرار گيرد تا بين سازمان ثبت احوال كشور و شهرباني جمهوري اسلامي ايران توزيع و هزينه گردد.
20 - آئين‌نامه اجرائي هر يك از بندهاي فوق بنا به پيشنهاد وزير مربوط و تاييد وزارت برنامه و بودجه ظرف مدت دو ماه از تاريخ تصويب اين‌قانون به تصويب هيأت وزيران خواهد رسيد.  ‌كلية اعتبارات جاري و عمراني موضوع بندهاي فوق‌الذكر اين تبصره بر اساس موافقتنامه هايي كه بين دستگاههاي اجرايي ذيربط و وزارت برنامه و‌بودجه مبادله مي‌شود، قابل مصرف مي‌باشد و وزراي ذيربط مكلفند گزارش عملكرد درآمدها و هزينه ها و عمليات انجام شده موضوع هر بند را هر‌چهار ماه يك بار از طريق وزارت برنامه و بودجه براي اطلاع كميسيون برنامه و بودجه و ساير كميسيونهاي مربوط مجلس شوراي اسلامي و وزارت‌برنامه و بودجه ارسال نمايند.
تبصره 13 -
الف  - به وزارت جهاد سازندگي اجازه داده مي‌شود واحدهاي توليدي و خدماتي و همچنين مستغلات و ساختمانهاي قديمي، پراكنده و غير مورد‌استفاده خود را به ترتيبي كه در آئين‌نامه اجرايي اين بند معين خواهد شد به فروش رسانيده و درآمدهاي حاصله را به خزانه واريز نمايد تا به ترتيب به‌حساب درآمد عمومي كشور موضوع رديفهاي 421400 و 421450 منظور گردد.  ‌اعتبار عمراني رديف 503108 قسمت چهارم اين قانون معادل درآمد وصولي رديف 421400 و حداكثر تا مبلغ پانصد ميليون (500000000) ريال به‌اعتبار عمراني رديف 503116 معادل درآمد وصولي رديف 421450 تخصيص‌يافته تلقي مي‌شود و به ترتيب براي اجراي طرحهاي صنايع روستايي و‌عشايري و احداث يا تهيه ساختمانهاي مناسب اداري يا نوسازي ساختمانهاي موجود وزارت نامبرده قابل مصرف مي‌باشد.
ب  - به سازمان زندانها و اقدامات تاميني و ترتيبي كشور اجازه داده مي‌شود ساختمانهاي قديمي و غير قابل استفاده خود را با رعايت مقررات به‌فروش رسانده و وجوه حاصل را به خزانه واريز نمايد تا به حساب درآمد عمومي موضوع رديف 421500 قسمت سوم اين قانون منظور گردد.  ‌اعتبار طرحهاي عمراني شمارة 11102233 (‌تعمير و تكميل ساختمان ها و تاسيسات زندانها) به مبلغ سيصد ميليون (300000000) ريال و11102234 (‌احداث ساختمان و تاسيسات زندانها) به مبلغ پانصد ميليون (500000000) يال منظور در پيوست شمارة (1) اين قانون مجموعاً معادل‌درآمد حاصل از اجراي اين بند تخصيص يافته تلقي مي‌گردد.
ج  - به وزارت كشاورزي اجازه داده مي‌شود در مواردي كه به تشخيص آن وزارت قابليت اجرايي هر فعاليتي در منطقه تامين شده باشد، تاسيسات،‌تجهيزات، مستحدثات، عرصه و اعيان و ماشين آلات مربوطه را پس از ارزيابي حداكثر تا مبلغ يكصد ميليون (100000000) ريال با تصويب وزير‌كشاورزي و مازاد بر آن با تصويب هيات وزيران به ترتيب به كاركنان واحد مربوط، كشاورزان منطقه، كاركنان وزارت كشاورزي و ساير كاركنان دولت كه‌ بازخريد مي‌شوند، بانكهاي تخصصي و بخش خصوصي به فروش رسانيده و وجوه حاصل را به خزانه واريز نمايد تا به حساب درآمد عمومي كشور‌موضوع رديف 421200 قسمت سوم اين قانون منظور گردد. آن دسته از خريداران مذكور كه به صورت شركت تعاوني يا شركت سهامي داوطلب خريد‌موارد واگذاري باشند، نسبت به سايرين اولويت خواهند داشت.  ‌قيمت فروش موارد واگذاري بر اساس قيمت عادله كارشناسي روز با احتساب هزينه هاي جنبي تعيين مي‌گردد و به وزارت كشاورزي اجازه داده مي‌شود‌چهل درصد (40%) درآمد حاصله تا مبلغ سيصد و بيست ميليون (320000000) ريال از محل اعتبار رديف 134007 قسمت چهارم اين قانون را در‌فعاليتهاي بخش عمران كشاورزي از جمله ساختمانهاي اداري مورد نياز در همان استان جز تهران هزينه نمايد.
د -
1 - وزارت راه و شهرسازي مجاز است خانه هاي ارزان قيمت نيمه تمام و تكميل شده را به فروش رسانده وجوه حاصل را به خزانه واريز نمايد‌تا به حساب درآمد عمومي كشور موضوع رديف 420700 قسمت سوم اين قانون منظور گردد.
2 - اعتبار رديف 503061 قسمت چهارم اين قانون معادل پنجاه درصد (50%) درآمد وصولي موضوع رديف (1) اين بند تخصيص يافته تلقي‌مي‌گردد و براي تكميل خانه هاي ارزان‌قيمت نيمه‌تمام قابل مصرف مي‌باشد.
3 - قيمت فروش واحدهاي مذكور در رديف (1) بر اساس قيمت كارشناسي با احتساب هزينه هاي زير بنايي و جنبي تعيين خواهد شد.
4 - معادل پنجاه درصد (50%) وجوه حاصل از وصول مانده مطالبات سالهاي قبل بابت فروش خانه هاي ارزان قيمت كه به حساب درآمد عمومي‌كشور موضوع رديف 420750 قسمت سوم اين قانون واريز مي‌گردد و حداكثر تا مبلغ دو ميليارد و دويست و پنجاه ميليون (2250000000) ريال از‌اعتبار رديف 503061 قسمت چهارم اين قانون جهت احداث خانه هاي سازماني معلمين و كارمندان دولت در مناطق محروم اختصاص مي‌يابد.
ه ـ -
1 - كليه وزارتخانه ها و موسسات دولتي (‌شامل نيروهاي مسلح جمهوري اسلامي ايران و دستگاههاي تابعه قوه قضائيه) مكلفند در سال 1367‌سي درصد (30%) از ماشين آلات و قطعات يدكي فرسوده و خارج از رده خود را در اختيار وزارت آموزش و پرورش قرار داده و سپس نسبت به فروش‌بقيه ماشين آلات و قطعات يدكي مذكور اقدام و وجوه قرار داده و وجوه حاصله را به حساب درآمد عمومي كشور موضوع رديف 421300 قسمت سوم‌اين قانون واريز نمايند.  ‌قيمت فروش ماشين آلات و قطعات يدكي موضوع اين بند بر اساس قيمت عادلة كارشناسي روز با احتساب هزينه هاي جنبي تعيين مي‌گردد.
2 - هر يك از دستگاههاي مشمول رديف (1) اين بند مجازند معادل پنجاه درصد (50%) درآمدي را كه به حساب موضوع رديف مذكور واريز‌مي‌نمايند از محل اعتبار رديف 503116 قسمت چهارم اين قانون دريافت و جهت خريد و تعمير ماشين آلات و خريد قطعات يدكي مورد نياز استفاده‌قرار دهند.
3 - وزارت آموزش و پرورش مكلف است ماشين آلات و قطعات يدكي را كه در اجراي مفاد رديف (1) اين بند از ساير وزارتخانه ها و موسسات ‌دولتي تحويل مي‌گيرد، تعمير و تكميل و بازسازي و شماره‌گذاري نموده و مورد استفاده قرار دهد و يا نسبت به فروش آنها طبق مقررات مربوط اقدام و‌درآمد حاصله را به حساب موضوع رديف (1) اين بند واريز و معادل وجوه واريزي به حساب مذكور از محل اعتبار رديف 503116 قسمت چهارم اين‌قانون دريافت و به منظور خودكفايي و بهبود آموزشهاي عملي و فني و حرفه‌اي و تجهيز واحدهاي آموزشي مربوط هزينه نمايد.
و  - آئين‌نامه اجرايي هر يك از بندهاي فوق بنا به پيشنهاد وزير مربوط و تاييد وزارتخانه هاي برنامه و بودجه و امور اقتصادي و دارايي ظرف مدت‌دو ماه از تاريخ تصويب اين قانون به تصويب هيات وزيران خواهد رسيد.
ز  - كليه اعتبارات جاري و عمراني موضوع بندهاي فوق‌الذكر بر اساس موافقتنامه هايي كه بين دستگاههاي اجرايي ذيربط و وزارت برنامه و بودجه‌مبادله مي‌شود، قابل مصرف مي‌باشد.
ح  - به وزارت دادگستري اجازه داده مي‌شود ساختمانهاي قديمي و غير قابل استفاده خود را با رعايت مقررات بفروش رسانده و وجوه حاصل را‌به خزانه واريز نمايد تا به حساب درآمد عمومي موضوع رديف 421550 قسمت سوم اين قانون منظور گردد. اعتبار سرمايه‌گذاري ثابت حداكثر تا مبلغ‌ پانصد ميليون (500000000) ريال منظور در رديف 108000 قسمت چهارم اين قانون تا معادل درآمد حاصل از اجراي اين بند براي احداث‌ساختمانهاي مناسب براي ادارات دادگستري و دادگاهها و دادسراها بر اساس موافقتنامه‌اي كه با وزارت برنامه و بودجه مبادله خواهد گرديد قابل‌مصرف مي‌باشد.
ط  - به وزارت آموزش و پرورش اجازه داده مي‌شود كه مدارس و ساختمانهاي قديمي و غير قابل استفاده خود را در شهرها و روستاها با رعايت‌مقررات بفروش رسانده و وجوه حاصل را به خزانه واريز نمايد تا به حساب درآمد عمومي كشور موضوع رديف 421600 قسمت سوم اين قانون‌منظور گردد. وزارت آموزش و پرورش مجاز است معادل درآمد حاصله را حداكثر تا مبلغ يك ميليارد (1000000000) ريال از محل اعتبار رديف127515 قسمت چهارم اين قانون جهت احداث مدارس ابتدايي، راهنمائي تحصيلي و متوسط هزينه نمايد.
ي  - دولت مكلف است از طريق تشكيل كميسيوني مركب از نمايندگان نخست وزير و وزراي برنامه و بودجه و امور اقتصادي و دارائي بر حسن‌اجراي اين تبصره نظارت نموده و گزارش عملكرد هر يك از بندهاي فوق را به تفكيك همراه با گزارش كميسيون مذكور هر چهار ماه يكبار از طريق‌وزارت برنامه و بودجه به كميسيون برنامه و بودجه و ساير كميسيونهاي ذيربط مجلس شوراي اسلامي ارسال نمايد.  ‌گزارش مربوط به عملكرد بند (‌د) اين تبصره بايد ليست خانه هاي ارزان قيمت نيمه تمام را نيز به همراه داشته باشد.
تبصره 14 -
الف  - اعتبارات جاري ادارات دامپزشكي - سرجنگلداري (‌باستثناي سرجنگلداريهاي گيلان و مازندران)، دامپروري، حفظ نباتات گسترش‌كشاورزي، پنبه و دانه هاي روغني استانها و همچنين سازمان عمران ماهيدشت و پل ذهاب ادغام گشته و در قسمت پنجم اين قانون تخت عنوان«‌برنامه نظارت بر امور كشاورزي و روستائي» و «‌برنامه ايجاد مراكز خدمات كشاورزي و روستائي» ذيل ادارات كل كشاورزي استانها منظور گرديده‌است.
ب  - اجازه داده ميشود بمنظور امكان تأمين كادر مورد نياز مراكز خدمات كشاورزي از بين كارمندان ادارات كل كشاورزي استانها اعتباراتي كه در‌قسمت پنجم اين قانون تحت عنوان «‌برنامه ايجاد مراكز خدمات كشاورزي و روستائي» منظور شده است بنا به پيشنهاد دستگاه اجرائي و تاييد سازمان‌برنامه و بودجه استان به هر ميزان كه ضرورت اقتضاء كند از محل برنامه «‌نظارت بر امور كشاورزي و روستائي» افزايش يابد مشروط بر آنكه در جمع‌كل اعتبار جاري اداره كل كشاورزي هر استان تغييري حاصل نشود، كاهش اعتبارات برنامه مذكور ممنوع ميباشد.
ج  - سازمان برنامه و بودجه استان مكلف است به پيشنهاد اداره كل كشاورزي استان ظرف مدت يكماه پس از ابلاغ اين قانون طرحهاي ذيل «‌اداره‌كل كشاورزي - مراكز خدمات كشاورزي و روستائي» منظور در پيوست شمارة (1) اين قانون را بر حسب هر يك از مراكز خدمات كشاورزي و روستايي‌تفكيك و براي هر مركز يك طرح جداگانه تعيين و موافقتنامه شرح عمليات آنها را مبادله نمايد.
تبصره 15 -
الف  - اجازه داده ميشود حداكثر تا مبالغ مندرج در بندهاي زير حسب مورد بنا به پيشنهاد وزير يا وزراي مربوط و تصويب هيات وزيران بدون الزام‌به رعايت قانون محاسبات عمومي و ساير مقررات عمومي دولت با رعايت قانون نحوه هزينه كردن اعتباراتي كه به موجب قانون از رعايت قانون‌محاسبات عمومي و ساير مقررات عمومي دولت مستثني هستند هزينه گردد.
1 - مبلغ هفت ميليارد پانصد ميليون (7500000000) ريال از اعتبار مربوط به بازسازي مناطق مختلف كشور كه در اثر عوامل غير مترقبه طبيعي از‌قبيل سيل و زلزله خسارت ديده و يا خواهند ديد، موضوع بند (هـ) تبصره (6) اين قانون.
2 - مبلغ شش ميليارد (6000000000) ريال از اعتبار موضوع بند (‌الف) تبصره (6) اين قانون.
3 - مبلغ سه ميلياردوششصد ميليون (3.600.000.000) ريال از اعتبار رديف 503001 (‌هزينه هاي پيش‌بيني نشده) قسمت چهارم اين قانون.
4 - مبلغ سي و پنج ميليارد (35000000000) ريال اعتبار مربوط به اجراي طرحهاي ضروري و غير قابل پيش‌بيني عمليات جنگ موضوع بند(‌الف) رديف (2) تبصره (9) و همچنين پنجاه درصد (50%) هر يك از ساير اعتبارات مندرج در رديف (2) تبصره مذكور جمعاً معادل چهل ميليارد(40000000000) ريال.
5 - مبلغ يازده ميليارد و هشتصد ميليون (11800000000) ريال از اعتبار بنياد امور مهاجرين جنگ تحميلي رديف 105100 قسمت چهارم اين‌قانون به شرح زير:  - مبلغ سه ميليارد و پانصد ميليون (3500000000) ريال اعتبار برنامه شمارة 11201 (‌كاريابي و اشتغال)  - مبلغ هشت ميليارد و سيصد ميليون (8300000000) ريال از اعتبار برنامه شماره 30406 (‌امداد آسيب ديدگان).
6 - مبلغ يكصد و ده ميليارد (110000000000) ريال اعتبار جاري رديف 131600 بنياد شهيد) قسمت چهارم اين قانون.
7 - مبلغ پانزده ميليارد (15000000000) ريال اعتبار سرمايه‌گذاري ثابت رديف 503079 موضوع رديف (2) بند (‌الف) تبصره 16 و همچنين تا‌مبلغ ده ميليارد (10000000000) ريال اعتباري كه به استناد بند (ج) تبصره (22) اين قانون به رديف مذكور اضافه خواهد شد.
8 - مبلغ يكصد و بيست ميليون (120000000) ريال از اعتبار برنامة امور سياسي و اجتماعي ذيل رديف 105000 (‌وزارت كشور).
9 - پنجاه درصد (50%) از اعتبار رديف 105012 (‌وزارت كشور – هزينه هاي مربوط به پناهندگان سياسي و رانده شدگان از كشورهاي ديگر و‌احداث اردوگاه براي آنها)
10 - مبلغ سه ميليارد و پانصد ميليون (3500000000) ريال از اعتبار رديف 503052 (‌اعتبار عمليات عمراني احداث و بهسازي راهها و پاسگاهها‌و حفاظت فيزيكي به منظور حراست از مرزهاي كشور) موضوع تبصره (27) اين قانون.
11 - مبلغ بيست و هفت ميليارد (27000000000) ريال اعتبارات جاري رديفهاي 105005 و 105013 و بيست درصد (20%) از اعتبار عمراني‌رديف 105005 (‌كميته انقلاب اسلامي) قسمت چهارم اين قانون.
12 - مبلغ يك ميليارد و هفتصد و پنجاه ميليون (1750000000) ريال از اعتبار رديف 108010 (‌وزارت دادگستري – هزينه هاي دادستاني كل‌انقلاب) قسمت چهارم اين قانون.
13 - مبلغ چهار ميليارد و پانصد ميليون (4500000000) ريال از اعتبار جاري رديف 108001 (‌وزارت دادگستري - سازمان زندانها و اقدامات‌تأميني و تربيتي كشور) قسمت چهارم اين قانون. ضمناً به سازمان مذكور اجازه داده مي‌شود تا مبلغ ششصد و پنجاه ميليون (650000000) ريال اسناد‌مربوط به حقوق و مزاياي پرداختي در سال 1365 به آن عده از پرسنل زندانها كه وضعيت استخدامي آنها با مفاد تبصرة 60 قانون بودجه سال 1364‌كل كشور منطبق نبوده است را به هزينه قطعي منظور نمايد.
14 - مبلغ پانصد ميليون (500000000) ريال اعتبار رديف 108502 (‌سازمان ثبت اسناد و املاك كشور - تدارك واحدهاي ثبتي و تأمين و ترغيب‌نيروي انساني) موضوع بند (16) تبصره (12) اين قانون.
15 - مبلغ يكصد ميليون (100000000) ريال از اعتبار طرح بهسازي و جريه و كارخانجات راه‌آهن صرفاً جهت خودكفايي.
16 - مبلغ هفتصد ميليون (700000000) ريال از اعتبار طرح ساختمان راه‌آهن بافق - بندرعباس.
17- مبلغ دويست ميليون (200000000) ريال از اعتبار جاري رديف 503091 (‌وزارت راه و شهرسازي - تعهدات و هزينه هاي مربوط به اجارة‌ماشين آلات راه‌سازي) موضوع بند (5) تبصره (12) اين قانون.
18 - مبلغ يكصد ميليون (100000000) ريال از اعتبار جاري برنامه روابط بين‌المللي وزارت امور خارجه و مبلغ چهارصد ميليون (400000000)‌ريال اعتبار جاري رديف 107005 قسمت چهارم اين قانون و همچنين اعتبارات مربوط به طرح «‌احداث ساختمان نمايندگيهاي جمهوري اسلامي‌ايران در خارج از كشور».
19 - مبلغ ششصد ميليون (600000000) ريال اعتبار جاري رديف 111507 (‌وزارت دفاع – هزينه هاي تحقيقاتي) و مبلغ پانصد ميليون(500000000) ريال اعتبار جاري رديف 111509 (‌وزارت دفاع - نيروي هوايي جمهوري اسلامي ايران - بابت جهاد خودكفايي) و مبلغ يكصد ميليون‌و پنجاه ميليون (150000000) ريال اعتبار جاري رديف 111511 (‌ وزارت دفاع - نيروي زميني ارتش جمهوري اسلامي ايران - بابت جهاد خودكفايي)‌و مبلغ يكصد ميليون (100000000) ريال اعتبار جاري رديف 111512 (‌وزارت دفاع - نيروي دريايي ارتش جمهوري اسلامي ايران - بابت جهاد‌خودكفايي).
20 - مبلغ يكصد ميليون (100000000) ريال از اعتبارات جاري سازمان پژوهش و برنامه‌ريزي آموزشي وزارت آموزش و پرورش منظور در رديف127504 قسمت چهارم اين قانون.
21 - سي درصد (30%) از اعتبار هر يك از برنامه هاي تربيت معلم آموزش عمومي (‌صرفاً براي انجام فعاليتهاي آموزش ضمن خدمت و گزينش‌وزارت آموزش و پرورش) و امور تربيتي و پرورشي و ورزش در مدارس ذيل رديف 127500 قسمت چهارم اين قانون و همچنين بيست درصد (20%)‌اعتبار عمراني مربوط به احداث مدارس ابتدايي روستايي.
22 - مبلغ پنجاه ميليون (50000000) ريال از اعتبار رديف 503112 (‌هزينه هاي خاص وزارت آموزش و پرورش) موضوع بند (14) تبصره (12)‌اين قانون.
23 - مبلغ يازده ميليارد و پانصد ميليون (11500000000) ريال اعتبارات جاري و از محل درآمد اختصاصي رديفهاي 128000 (‌نهضت‌سوادآموزي) و 128001 (‌نهضت سوادآموزي - آموزش افراد لازم‌التعليم) قسمت چهارم اين قانون.
24 - پنج درصد (5%) از اعتبار مواد 1 و 2 و ده درصد (10%) از ساير مواد اعتبارات جاري دانشگاهها و موسسات آموزش عالي و موسسات‌ وابسته به وزارت فرهنگ و آموزش عالي و آموزش عالي وزارت بهداشت، درمان و آموزش پزشكي و آموزشكده هاي فني وابسته به وزارت آموزش و‌پرورش و سازمان انرژي اتمي.
25 - مبلغ نهصد ميليون (900000000) ريال اعتبار جاري رديف 113544 (‌سازمان پژوهشهاي علمي و صنعتي ايران) و مبلغ هشتاد ميليون(80000000) ريال اعتبار رديف 113545 قسمت چهارم اين قانون و مبلغ هفتصد ميليون (700000000) ريال اعتبار سرمايه‌گذاري ثابت رديف503078 (‌سازمان پژوهشهاي علمي و صنعتي ايران - كمك به ارتقاء تكنولوژي از طريق احداث واحدهاي نمونه و توليد آزمايشي محصولات و‌فرآيندهاي جديد توسعه‌يافته در زمينه هاي پژوهشي و توليدي پيوندهاي ميان‌بخشي «‌كشاورزي، صنعت و كالاهاي سرمايه‌اي» رشته هاي صنعت و مواد‌اوليه واسطه شيميايي) قسمت چهارم اين قانون.
26 - مبلغ يك ميليارد و پنجاه ميليون (1050000000) ريال اعتبار جاري رديف 113600 (‌شوراي عالي انقلاب فرهنگي) و رديف 113620(‌جهاد دانشگاهي) قسمت چهارم اين قانون.
27 - مبلغ سيصد و سي ميليون (330000000) ريال اعتبارات جاري عمراني رديف 108008 (‌مدرسه عالي تربيتي و قضايي طلاب قم) قسمت‌چهارم اين قانون.
28 - شصت درصد (60%) از اعتبار رديف 114013 (‌وزارت فرهنگ و ارشاد اسلامي هزينه هاي تبليغاتي) كه جهت امور تبليغي در خارج از كشور‌هزينه مي‌گردد. همچنين مبلغ چهارصد ميليون (400000000) ريال اعتبار جاري رديف 114020 قسمت چهارم اين قانون.
29 - مبلغ هفتصد ميليون (700000000) ريال اعتبار جاري رديف 114006 (‌سازمان تبليغات اسلامي) قسمت چهارم اين قانون.
30 - مبلغ پانصد ميليون (500000000) ريال اعتبار جاري رديف 114007 (‌دفتر تبليغات اسلامي حوزه علميه قم) قسمت چهارم اين قانون.
31 - مبلغ هشت ميليارد (8000000000) ريال اعتبار رديف 129022 (‌وزارت بهداشت، درمان و آموزش پزشكي - كميته امداد امام) و مبلغ پانزده‌ميليارد (15000000000) ريال اعتبار رديف 129023 (‌وزارت بهداشت، درمان و آموزش پزشكي - كميته امداد امام - طرح شهيد رجايي) موضوع‌تبصره (11) اين قانون.
32 - مبلغ يك ميليارد (1000000000) ريال اعتبار جاري رديف 129002 (‌وزارت بهداشت، درمان و آموزش پزشكي - اعتبار مربوط به درمان‌بيماران كليوي، دياليز و پيوند كليه) قسمت چهارم اين قانون.
33 - مبلغ پانصد و هفتاد و يك ميليون و پانصد و سي هزار (571530000) ريال اعتبار رديف 130501 (‌انستيتو پاستور ايران – هزينه هاي‌تحقيقاتي) موضوع بند (12) تبصره (12) اين قانون.
34 - (5%) از اعتبارات مصوب طرحها و پروژه هايي كه در غير موارد مذكور در اين تبصره بصورت اماني انجام مي‌شود، بنا به تشخيص وزير‌ذيربط.
35 - مبلغ هشتاد ميليون (80000000) ريال اعتبار جاري رديف 146501 (‌سازمان زمين‌شناسي كشور - هزينه خدمات كارشناسي) موضوع بند(3) تبصره (12) اين قانون.
36 - پنج درصد (5%) از اعتبارات جاري و ده درصد (10%) از اعتبارات عمراني استاني استانهاي آذربايجان غربي و ايلام و كردستان و سيستان و‌بلوچستان و بوشهر و هرمزگان به تشخيص كميته تخصيص اعتبار استانهاي مذكور.
37 - ده درصد (10%) از اعتبار طرح سيلوي ترانزيت بندر امام.
38 - مبلغ هشتصد ميليون (800000000) ريال اعتبار جاري رديف 110502 قسمت چهارم اين قانون مربوط به تهيه و سايل و تجهيزات مورد نياز‌و توسعة گمركات كشور و آموزش و بازآموزي و همچنين تشويق و ترغيب كاركنان موضوع بند (9) تبصرة (12) اين قانون.
39 - بيست درصد (20%) از اعتبار طرح شماره 31002203 (‌عمران جزاير جنوب).
40 - پنج درصد (5%) از اعتبارات جاري وزارت برنامه و بودجه و سازمان برنامه و بودجه استانها.
41 - مبلغ دويست ميليون (200000000) ريال اعتبار سرمايه‌گذاري ثابت رديف 503047 (‌كمك به حساب 100 امام در وجه بنياد مسكن انقلاب‌اسلامي) قسمت چهارم اين قانون.
42 - مبلغ يك ميليارد و پانصد ميليون (1500000000) ريال اعتبار رديف 110023 (‌وزارت امور اقتصادي و دارائي - تجهيز واحدهاي مالياتي و‌تشويق و ترغيب كاركنان) موضوع بند (15) تبصره (12) اين قانون.
43 - مبلغ يك ميليارد (1000000000) ريال اعتبار رديف 144002 (‌سازمان انرژي اتمي ايران – هزينه هاي تحقيقاتي) موضوع بند (10) تبصره(12) اين قانون.
44 - بيست درصد (20%) از اعتبار طرحهاي نورد سنگين كاويان، مجتمع فولاد اهواز، تجهيز معدن سنگ آهن گل گهر و ده درصد (10%) اعتبار‌طرحهاي اصلاح ريخته‌گريهاي كارخانه ذوب آهن اصفهان، تجهيز معدن سنگ آهن چادرملو، معادن ذغال‌سنگ كرمان، البرز شرقي، البرز غربي، البرز‌مركزي، آهك حوض ماهي، آهك چناره جهت افزايش توليد و تجهيز معادن فوق طرح و احداث راه آهن بالا رود به چناره.
45 - مبلغ پنجاه ميليارد و پانصد و شصت و پنج ميليون (50565000000) ريال اعتبار سرمايه‌گذاري ثابت رديف 149500 (‌وزارت جهاد‌سازندگي) و مبلغ پانزده ميليارد (15000000000) ريال اعتبار سرمايه‌گذاري ثابت رديف 149501 (‌وزارت جهاد سازندگي بابت هزينه هاي پشتيباني و‌ستادي) و مبلغ هفت ميليارد و دويست ميليون (7200000000) ريال اعتبار از محل درآمد اختصاصي رديف 149501 و مبلغ دويست ميليون(200000000) ريال اعتبار جاري رديف 149502 قسمت چهارم اين قانون و اعتبار طرحهاي عمراني استاني كه در پيوست شمارة (1) اين قانون ذيل‌جهاد سازندگي استانها و سازمانهاي امور عشايري منظور گرديده است و همچنين اعتبار طرحهاي استاني و ملي موضوع بند (ج) تبصره (24) اين‌قانون و ساير اعتباراتي كه از محل ساير رديفها و تبصره هاي اين قانون در اختيار وزارت جهاد سازندگي گذارده شود. مفاد اين بند تا تاريخ اجراي قانون‌مقررات مالي، اداري، استخدامي و تشكيلات وزارت جهاد سازندگي معتبر مي‌باشد.
46 - بيست درصد (20%) از اعتبار جاري رديف 121000 (‌دانشگاه تربيت مدرس) قسمت چهارم اين قانون.
47 - مبلغ پانصد ميليون (500000000) ريال اعتبار طرح شماره 40101297 «‌هيات هفت نفري جهت اجراي قانون كشت موقت منظور در قسمت‌دوم پيوست شماره (1) اين قانون».
48 - مبلغ چهل و دو ميليون (42000000) ريال اعتبار رديف 103001 (‌مركز آمار ايران - هزينه انجام فعاليتهاي آماري، تحقيقاتي و مطالعاتي).
ب  - آئين‌نامه اجرايي هر يك از موارد فوق حسب مورد بنا به پيشنهاد دستگاههاي اجرايي ذيربط و تأييد وزارتخانه هاي امور اقتصادي و دارائي و‌برنامه و بودجه ظرف مدت دو ماه از تاريخ تصويب اين قانون بتصويب هيات وزيران خواهد رسيد.
ج  - ايجاد هر گونه تعهد از طريق استخدام رسمي از محل اعتبارات موضوع اين تبصره ممنوع مي‌باشد. در مورد دستگاههاي اجرايي كه تمام‌اعتبارات جاري آنها مشمول اين تبصره مي‌باشد، هر گونه استخدام رسمي از محل اعتبارات مذكور موكول به رعايت مفاد تبصره (60) قانون بودجه‌سال 1364 كل كشور خواهد بود.
تبصره 16 –
‌الف -
1 - كليه دستگاههاي اجرائي استاني ميتوانند در جهت اجرا و تكميل پروژه هاي عمراني خود از خودياري و مشاركت مردم استفاده نمايند.
2 - مبلغ پانزده ميليارد (15000000000) ريال منظور در رديف 503079 قسمت چهارم اين قانون به پروژه هاي كوچك جديد و تكميل پروژه هاي‌نيمه تمام استاني كه حداقل سي درصد (30%) اعتبار آنها در روستاها و مناطق عشايري و پنجاه درصد (50%) اعتبار آنها در شهرها بوسيله مردم (‌اعم‌از نقدي و جنسي، منقول و غير منقول و نيروي انساني) تأمين شود اختصاص مي‌يابد اعتبار هر استان به پيشنهاد استاندار و يا مسوول دستگاه اجرائي‌مربوط و تصويب كميته برنامه‌ريزي استان بين طرحها و پروژه هاي مذكور توزيع خواهد گرديد.
3 - حداكثر سي درصد (30%) اعتبارات اين بند در شهرها و حداقل هفتاد درصد (70%) آن بايد در روستاها و مناطق عشايري هزينه گردد. وجوهي‌كه بابت خودياري و مشاركت براي اجراي طرحهاي عمراني موضوع اين بند پرداخت مي‌گردد در مورد مؤديان مالياتي از درآمد مشمول ماليات آنها كسر‌خواهد گرديد.
4 - حداقل سي درصد (30%) از اعتبار موضوع بند (‌الف) صرفاً بابت پروژه هاي مربوط به ايجاد و تكميل فضاهاي آموزشي قابل مصرف ميباشد.
5 - اجازه داده مي‌شود در صورت عدم تكافوي اعتبار رديف 503079 تا مبلغ ده ميليارد (10000000000) ريال بنا به پيشنهاد وزارت برنامه و‌بودجه و تصويب هيات وزيران به ترتيب مقرر در بند (ج) تبصره (22) اين قانون به اعتبار رديف مذكور اضافه شود تا براي اتمام طرحها و پروژه هاي‌ موضوع اين بند مورد استفاده قرار گيرد.
ب -
1 - دولت مكلف است معادل ده درصد (10%) ماليات مشاغل وصولي شهر تهران و بيست درصد (20%) شهرهاي مشهد، تبريز، اصفهان، شيراز،‌كرج و صد درصد (100%) ساير نقاط كشور را از محل اعتبار رديف 503082 قسمت چهارم اين قانون به احداث يا تكميل پروژه هاي استاني در‌شهرستانهاي مربوط اختصاص دهد.
2 - از سهميه شهر تهران معادل سه دهم آن در نقاط محروم تهران و معادل هفت دهم بقيه در بخشهاي محروم كشور بايد به مصرف برسد.
3 – كميته هاي برنامه‌ريزي مكلفند ترتيبي اتخاذ نمايند كه حداقل پنجاه درصد (50%) اعتباري كه از رديف 503082 به هر شهرستان اختصاص داده‌مي‌شود به اجراي پروژه هاي عمراني روستائي تخصيص داده مي‌شود.
4 - فهرست پروژه هاي عمراني موضوع بند (ب) بايد با توجه به ضوابطي از قبيل ميزان تأثير ايجاد و يا تكميل آنها در محروميت‌زدائي و بهبود‌ اوضاع و احوال اجتماعي و اقتصادي منطقه و همچنين امكان تامين ارز و مصالح مورد نياز، با تعيين اولويت اجرا حداكثر تا پايان ارديبهشت ماه سال1367 به تصويب كميته هاي برنامه‌ريزي استانها برسد و به طرق مقتضي براي اطلاع عموم اهالي شهرستانهاي ذيربط اعلام و نسخه‌اي از آن براي‌اطلاع كميسيون برنامه و بودجه و نمايندگان مجلس شوراي اسلامي در استان مربوط و وزارتخانه هاي برنامه و بودجه و امور اقتصادي و دارائي ارسال‌گردد.  ‌تغيير فهرست مصوب موضوع اين بند و اولويت هاي تعيين شده در مورد اجراي پروژه هاي مربوط فقط براي يكبار در سال 1367 حداكثر تا آخر‌شهريور ماه سال مذكور با تصويب كميته برنامه‌ريزي استان ذيربط مجاز خواهد بود و فهرست اين تغييرات همراه با گزارش توجيهي لازم بايد حداكثر‌ظرف مدت يكهفته براي اطلاع كميسيون برنامه و بودجه و نمايندگان مجلس شوراي اسلامي در استان مربوط ارسال گردد.
5 - اجازه داده مي‌شود معادل مبالغ وصولي در اجراي بند (ج) تبصره (16) قانون بودجه سال 1366 كه تا آخر سال مذكور هزينه نشده است پس از‌واريز مبالغ مذكور به خزانه از محل اعتبار رديف 503082 قسمت چهارم اين قانون تامين و براي تكميل و يا احداث پروژه هاي مربوط تخصيص داده‌شود.
6 – وزارتخانه هاي برنامه و بودجه و امور اقتصادي و دارايي مكلفند حداقل هر سه ماه يكبار سهميه شهرستانهاي هر استان از محل اعتبار رديف503082 قسمت چهارم اين قانون را با رعايت مفاد بند (ب) اين تبصره تخصيص دهند تا صرفاً براي اجراي پروژه هاي موضوع بند مذكور مورد استفاده‌قرار گيرد.
ج  - از محل اعتبارات موضوع اين تبصره شروع پروژه هاي با بيش از پنجاه ميليون (50000000) ريال هزينه ممنوع است.
د  - وزارت برنامه و بودجه مكلف است بر حسن اجراي اين تبصره نظارت نموده و گزارش عملكرد آنرا هر چهار ماه يكبار به كميسيونهاي برنامه‌و بودجه و امور اقتصادي و دارائي مجلس شوراي اسلامي تسليم نمايد.
ه  - آئين‌نامه اجرائي اين تبصره بنا به پيشنهاد وزارتخانه هاي برنامه و بودجه، كشور و امور اقتصادي و دارائي حداكثر تا آخر فروردين ماه سال 1367‌بتصويب هيات وزيران خواهد رسيد.
تبصره 17 -
الف  - مبلغ دو ميليارد (2000000000) ريال اعتبار جاري منظور در رديف 503072 قسمت چهارم اين قانون بنا به پيشنهاد وزارت فرهنگ و‌آموزش عالي و تأييد وزارت برنامه و بودجه بر حسب برنامه و مواد هزينه تفكيك و توسط وزارت برنامه و بودجه به سقف اعتبارات مصوب دانشگاهها‌و موسسات آموزش عالي مربوط اضافه خواهد شد.  ‌همچنين مبلغ دو ميليارد (2000000000) ريال اعتبار عمراني رديف مذكور پس از مبادله موافقتنامه هاي شرح عمليات طرحهاي عمراني مربوط با‌وزارت برنامه و بودجه صرفاً براي تكميل طرحهاي نيمه تمام دانشگاهها و موسسات آموزش عالي وابسته به وزارت فرهنگ و آموزش عالي قابل ‌مصرف خواهد بود.
ب  - مبلغ دو ميليارد و دويست ميليون (2200000000) ريال اعتبار جاري منظور در رديف 503104 قسمت چهارم اين قانون بنا به پيشنهاد وزارت‌بهداشت، درمان و آموزش پزشكي و تاييد وزارت برنامه و بودجه بر حسب برنامه و مواد هزينه تفكيك و توسط وزارت برنامه و بودجه به سقف‌اعتبارات مصوب دستگاههاي اجرايي مربوطه اضافه خواهد شد.  ‌همچنين مبلغ هشتصد ميليون (800000000) ريال اعتبار عمراني رديف مذكور پس از مبادله موافقتنامه شرح عمليات طرحهاي مربوط با وزارت برنامه‌و بودجه صرفاً براي تكميل طرحهاي نيمه تمام دانشگاهها و مؤسسات آموزش عالي وابسته به وزارت بهداشت، درمان و آموزش پزشكي قابل مصرف‌خواهد بود.
ج  - مبلغ هشتصد ميليون (800000000) ريال اعتبار جاري منظور در رديف 503102 قسمت چهارم اين قانون تحت عنوان (‌وزارت فرهنگ و‌آموزش عالي - فعاليتهاي جديد دانشگاهها و مؤسسات آموزش عالي) به ترتيب مذكور در بند الف اين تبصره تفكيك و به سقف بودجه دانشگاهها و‌مؤسسات آموزش عالي مربوط اضافه خواهد شد تا براي توسعه دوره هاي كارشناسي ارشد و دكترا جهت تربيت كادر هيأت علمي جديد براي‌دانشگاهها و مؤسسات آموزش عالي به مصرف برسد.
د  - مبلغ يك ميليارد (1000000000) ريال اعتبار عمراني منظور در رديف 503114 قسمت چهارم اين قانون تحت عنوان (‌وزارت بهداشت، درمان‌و آموزش پزشكي - اعتبار تعميرات اساسي بيمارستانهاي دانشگاهها و دانشكده هاي علوم پزشكي) بنا به پيشنهاد وزارت بهداشت، درمان و آموزش‌پزشكي و تأييد وزارت برنامه و بودجه پس از مبادله موافقتنامه هاي شرح عمليات طرحهاي مربوط با دانشگاههاي ذيربط براي تعميرات اساسي ‌ساختمان و تاسيسات بيمارستانهاي آموزشي به مصرف خواهد رسيد.
ه  – وزارتخانه هاي فرهنگ و آموزش عالي و بهداشت، درمان و آموزش پزشكي مكلفند درآمد حاصل از مابه‌التفاوت قيمت فروش ارز به دانشجويان‌ خارج از كشور را به حساب درآمد عمومي كشور موضوع رديف 420509 قسمت سوم اين قانون واريز نمايند و مبلغ پنج ميليارد (5000000000) ريال‌مجموع اعتبارات جاري مندرج در اين تبصره منحصراً معادل درآمد وصولي موضوع رديف مذكور قابل تخصيص و مصرف خواهد بود.  ‌وزارت امور اقتصادي و دارائي مكلف است از محل تنخواه‌گردان خزانه معادل بيست درصد (20%) اعتبارات جاري رديفهاي فوق‌الذكر اين تبصره را‌به عنوان تنخواه‌گردان در ابتداي سال در اختيار دستگاههاي اجرايي ذيربط قرار دهد و پس از وصول درآمد موضوع رديف 420509 نسبت به واريز آن‌اقدام نمايد.
و  - به منظور رفع تنگناها و مشكلات خوابگاههاي دانشجويي اجازه داده مي‌شود وزارت فرهنگ و آموزش عالي حداكثر تا مبلغ پنج ميليارد(5000000000) ريال و وزارت بهداشت، درمان و آموزش پزشكي حداكثر تا مبلغ دو ميليارد (2000000000) ريال ظرف سالهاي 1367 و 1368 با‌موافقت وزارت برنامه و بودجه از تسهيلات اعتباري سيستم بانكي كشور به صورت قرض‌الحسنه و يا وام مشاركت و‌ساير عقود اسلامي جهت احداث و تكميل ساختمانهاي خوابگاههاي‌فوق‌الذكر دانشگاهها و موسسات آموزش عالي وابسته به خود اقدام و اعتبارات دريافتي از اين بابت را از محل منابع صندوقهاي رفاه دانشجويان ‌بازپرداخت نمايند.  ‌بازپرداخت اين اعتبارات توسط دولت تضمين و مانده مطالبات آن در لايحه بودجه سالهاي بعد منظور خواهد شد.
تبصره 18 - اعتبار سال 1367 موافقتنامه طرحهاي عمراني و ملي و استاني منظور در پيوست شماره (1) اين قانون حداكثر تا ده درصد (10%) در‌مورد اعتبارات طرحهاي عمراني و ملي و بيست درصد (020%) در مورد اعتبارات طرحهاي عمراني استاني بشرح زير قابل افزايش ميباشد:
الف  - از محل كاهش اعتبار ساير طرحهاي عمراني در داخل هر برنامه با پيشنهاد و تأييد بالاترين مقام دستگاه يا دستگاههاي اجرايي ذيربط و‌موافقت وزارت برنامه و بودجه و يا سازمان برنامه و بودجه استان مربوط حسب مورد.
ب  - از محل كاهش اعتبارات طرحهاي ساير برنامه هاي همان فصل بنا به پيشنهاد و تأييد بالاترين مقام دستگاه يا دستگاههاي اجرايي ذيربط و‌موافقت وزارت برنامه و بودجه مشروط بر آنكه كاهش و يا افزايش اعتبارات كل هر برنامه از ده درصد تجاوز ننمايد.
ج  - افزايش اعتبارات طرحهاي عمراني استاني در هر فصل از محل كاهش اعتبارات ساير فصول به غير از فصول كشاورزي و منابع طبيعي، عمران‌و نوسازي روستاها، معادن، منابع آب، آموزش و پرورش عمومي و آموزش فني و حرفه‌اي، بهداشت و درمان و تغذيه تا ميزان پنج درصد (5%) با‌رعايت مفاد بندهاي (‌الف) و (ب) اين تبصره و مازاد بر آن در صورت انتقال به فصول ذكر شده فقط براي يكبار در سال با پيشنهاد دستگاه اجرائي‌مربوط و موافقت كميته برنامه‌ريزي استان مجاز خواهد بود.
د  - هر گونه كاهش اعتبارات روستائي جهت افزايش اعتبارات شهري، همچنين كاهش اعتبار هر يك از طرحهاي مهم و عمده و طرحهايي كه‌مي‌بايست تا پايان سالهاي 1367 و 1368 به اتمام برسد، منظور در پيوست شمارة (1) اين قانون ممنوع ميباشد.
تبصره 19 -
الف  - اجازه داده ميشود اعتبار منظور در رديف 105004 قسمت چهارم اين قانون تحت عنوان «‌وزارت كشور – شهرداريها» بنا به پيشنهاد وزارت‌كشور و موافقت وزارت برنامه و بودجه و تصويب هيات وزيران بين شهرداريهاي كشور توزيع شود و حداقل هشتاد درصد اعتبار فوق بايد بين‌شهرداريهاي غير مراكز استانها توزيع گردد.
ب  - به وزارت برنامه و بودجه اجازه داده ميشود با مشاركت وزارت كشور سهم هر يك از شركتهاي واحد اتوبوسراني تهران و شهرستانها و‌واحدهاي اتوبوسراني وابسته به شهرداريها را از محل اعتبارات رديفهاي 503006 و 503007 قسمت چهارم اين قانون حسب نياز اختصاص دهد.
تبصره 20 -
الف  - دستگاههاي اجرائي محلي مكلفند حداكثر ظرف دو ماه از تاريخ ابلاغ اين قانون موافقتنامه شرح فعاليت مربوط به اعتبارات جاري خود را كه‌در قسمت پنجم اين قانون بر حسب برنامهها و فصول هزينه منظور شده است، تنظيم و با سازمان برنامه و بودجه استان مربوط مبادله نمايند.
ب  - تا زماني كه موافقتنامه هاي شرح فعاليت اعتبارات جاري موضوع بند (‌الف) اين تبصره مبادله نشده است اعتبارات جاري دستگاههاي اجرائي‌محلي به ميزاني كه توسط كميته هاي تخصيص اعتبار موضوع بند (ب) تبصره (21) اين قانون تخصيص داده مي‌شود مورد عمل قرار خواهد گرفت.
ج  - افزايش اعتبار جاري هر يك از برنامهها و مواد هزينه وزارتخانه ها و موسسات دولتي منظور در قسمت چهارم اين قانون و دستگاههاي اجرائي‌محلي منظور در موافقتنامه هاي شرح فعاليت موضوع بند (‌الف) اين تبصره باستثناي مواد (1) و (2) و (8) و (17) و (20)، كه قابل افزايش نيست بجز وزارت آموزش و پرورش (‌ادارات كل و دستگاههاي وابسته) و وزارت فرهنگ و آموزش عالي (‌دانشگاهها و موسسات آموزش عالي و موسسات و‌رديفهاي وابسته) و واحدهاي آموزشي وزارت بهداشت، درمان و آموزش پزشكي و سازمان آموزش فني و حرفه‌اي وابسته به وزارت كار و امور‌اجتماعي كه مي‌توانند مواد (1) و (2) را به ميزان سه درصد افزايش دهند، از محل كاهش اعتبار ساير برنامه ها و مواد هزينه دستگاه مربوط مشروط بر‌آنكه در جمع اعتبارات جاري آن دستگاه تغييري حاصل نشود، حداكثر تا بيست درصد (20%) به پيشنهاد بالاترين مقام دستگاه اجرائي و تأييد وزارت‌برنامه و بودجه و يا سازمان برنامه و بودجه استان حسب مورد مجاز ميباشد.
د  - اجازه داده ميشود پس از تصويب تشكيلات جديد ادارات كل امور اقتصادي و دارايي استانها كه بر اساس قانون جديد محاسبات عمومي‌كشور تهيه شده است، به منظور فراهم آمدن موجبات اجراي قانون مذكور ميزان اعتبارات برنامه هاي وصول درآمد دولت و نظارت بر امور مالي دولت،‌ادارات كل نامبرده بر اساس تشكيلات مصوب فوق بر طبق موافقتنامه‌اي كه بين وزراي امور اقتصادي و دارايي و برنامه و بودجه مبادله ميشود، جابجا‌شود.
هـ - نقل و انتقالات اعتبارات جاري بين دستگاههاي اجرائي محلي، مشمول نظام بودجه استاني منظور در قسمت پنجم اين قانون بنا به پيشنهاد ‌دستگاههاي اجرائي محلي مربوط و تاييد سازمان برنامه و بودجه استان بطور يكجا در مورد هر استان حداكثر تا ميزان پنج درصد اعتبار مصوب هر‌دستگاه اجرائي محلي فقط براي يكبار در سال با رعايت محدوديت 20 درصد مندرج در بند (ج) اين تبصره مجاز ميباشد مشروط بر آنكه در جمع كل‌اعتبارات جاري استان تغييري حاصل نشود.
و  - به دستگاههاي اجرائي مركزي اجازه داده ميشود در موارد لزوم حداكثر تا ده درصد (10%) از اعتبارات جاري مصوب خود را به ادارات تابعه در‌استانها كه مشمول نظام بودجه استاني هستند اختصاص دهند و در اين صورت اعتبارات مربوط در هر مورد بنا به پيشنهاد وزير يا بالاترين مقام دستگاه‌اجرائي مركزي ذيربط توسط وزارت برنامه و بودجه از بودجه دستگاه اجرائي مذكور كسر و بر حسب برنامه به اعتبارات جاري دستگاه اجرائي محلي‌مربوط اضافه خواهد شد.
تبصره 21 -
الف  - بمنظور تسريع در پيشرفت طرحهاي عمراني ملي و استاني و تسهيل در پرداختهاي مربوط اجازه داده ميشود:   1 - كميته تخصيص اعتبار حداكثر تا پايان خرداد ماه سال 1367 در مورد طرحهاي عمراني مندرج در پيوست شماره (1) اين قانون كه شرح‌عمليات آنها به علل موجهي ابلاغ نشده است مبالغ لازم براي اجراي پروژه هاي مربوط را بطور علي‌الحساب تخصيص دهد.  ‌وزارت برنامه و بودجه و دستگاههاي اجرائي مكلفند مبالغي را كه در اجراي اين تبصره بطور علي‌الحساب تخصيص داده ميشود، مقدم بر اعتبارات‌ساير عمليات در شرح عمليات طرحهاي مربوط منظور دارند.   2 - وزارت امور اقتصادي و دارائي تنخواه‌گردان معادل 10% (‌ده درصد) اعتبار هر يك از طرحهاي عمراني را به هر يك از دستگاههاي اجرائي ملي‌و استاني واگذار نمايد تا بر اساس تخصيص اعتبار مورد استفاده قرار گيرد و بمنظور راه‌اندازي كارخانجات توليدكننده وسائل و لوازم و مصالح‌ساختماني و ايجاد هماهنگي فصلي در عرضه و تقاضاي لوازم و مصالح ساختماني تا ميزان 5% (‌پنج درصد) از محل اعتبار مصوب طرحهاي عمراني‌ملي و استاني سال 1367 نيز جهت خريد لوازم و مصالح ساختماني، قطعات يدكي و ماشين آلات كارگاهي مورد نياز طرحها اختصاصي داده شود و‌دستگاههاي اجرائي حسب مورد مكلفند پس از تحويل كالاها و مصالح خريداري شده به كارگاهها، هزينه تمام شده آنها را در مورد طرحهاي اماني به‌حساب هزينه قطعي منظور و در پروژه هائي كه توسط پيمانكاران انجام ميشود از صورت وضعيت آنها كسر نمايند.  آئيننامه اجرائي اين بند ظرف مدت‌يكماه از تاريخ تصويب اين قانون توسط وزارتخانه هاي برنامه بودجه و امور اقتصادي و دارائي تهيه و به تصويب هيات وزيران خواهد رسيد.  ‌تنخواه‌گردان موضوع اين تبصره بايد حداكثر تا پايان سال 1367 واريز گردد.
ب  - اعتبارات جاري و عمراني مصوب هر استان در مواعد معين به تفكيك توسط كميته تخصيص اعتبار به استان تخصيص داده ميشود تا توسط ‌كميته تخصيص اعتبار استان مركب از معاون عمراني استاندار، مدير كل امور اقتصادي و دارائي و رييس سازمان برنامه و بودجه استان بر حسب مورد‌نياز و با توجه به پيشرفت عمليات حسب مورد تخصيص يابد.  ‌كميته هاي تخصيص اعتبار موضوع اين بند مكلفند اعتبارات عمراني سه‌ماهه چهارم استانهاي كردستان و آذربايجان غربي و بخشهاي محروم‌سردسير كشور را حداكثر تا اول آبانماه تخصيص دهند.
ج  - پنج درصد (5%) از سرجمع اعتبارات طرحهاي ملي هر دستگاه در اختيار وزير يا بالاترين مقام دستگاه اجرائي قرار ميگيرد تا حسب ضرورت‌بر اساس پيشرفت كار عمليات طرحهاي ذيربط در قالب شرح عمليات موافقتنامه هاي مبادله شده تعهد و پرداخت گردد.  ‌اعتبار فوق از ابتداي سال تخصيص يافته تلقي مي‌گردد.
تبصره 22 -
الف  - وزارت برنامه و بودجه مكلف است اعتبار رديف 503098 قسمت چهارم اين قانون را پس از بررسيهاي لازم به ترتيبي به طرحها و‌پروژه هاي عمراني نيمه تمام منظور و قسمت اول پيوست شماره (1) اين قانون كه مي‌بايست تا پايان سال 1366 خاتمه يابند ولي خاتمه نيافته‌اند،‌اختصاص دهد كه موجبات اتمام طرحها و پروژه هاي مذكور تا پايان سال 1367 فراهم گردد. سهم اعتبار هر طرح پس از مبادله موافقتنامه بين وزارت‌برنامه و بودجه و دستگاه اجرائي ذيربط قابل هزينه خواهد بود.
ب  - كميته تخصيص اعتبار مكلف است به ترتيب، تخصيص اعتبار مورد نياز طرحهاي منظور در قسمت اول و قسمت دوم پيوست شماره (1) اين‌قانون كه تاريخ خاتمه آنها سالهاي 1367 و 1368 تعيين شده و يا بصورت طرحهاي مهم مشخص شده‌اند را متناسب با پيشرفت فيزيكي كار و‌درخواست دستگاه اجرائي ذيربط در اولويت قرار دهد.
ج  - به منظور تسريع و تسهيل در اجراي طرحهاي منظور در قسمت دوم پيوست شماره (1) اين قانون كه تاريخ خاتمه آنها سالهاي 1367 و 1368‌تعيين شده است و يا به عنوان طرحهاي مهم مشخص گرديده، در صورتي كه طرحهاي مذكور به علت پيشرفت فيزيكي و برخورداري از قدرت جذب‌بيشتر با كمبود اعتبار مواجه شوند و همچنين در صورت عدم تكافوي اعتبار رديف 503079 موضوع بند (‌الف) تبصره (16) اين قانون، اجازه داده‌ميشود پس از تخصيص يافتن تمامي اعتبارات مصوب سال 1367 طرحها و رديف مذكور بنا به پيشنهاد وزارت برنامه و بودجه و تصويب هيات‌وزيران از يكطرف اعتبار سال 1367 هر يك از طرحهاي فوق‌الذكر حداكثر تا ميزان اعتبار سالهاي بعد پيش‌بيني شده در پيوست شماره (1) اين قانون‌و اعتبار رديف 503079 تا مبلغ ده ميليارد (100000000) ريال اضافه شود و از طرف ديگر معادل جمع اضافه اعتباراتي كه استفاده از آنها طبق مفاد اين‌بند ضرورت پيدا مي‌كند حداكثر تا مبلغ يكصد و هفتاد و پنج ميليارد (175000000000) ريال مندرج در رديف 710000 (‌ استفاده از وام داخلي) قسمت‌سوم اين قانون افزايش يابد.  ‌هيات وزيران مكلف است در فروردين ماه سال 1367 مبلغ ده ميليارد (10000000000) ريال از اعتبار موضوع اين بند را بنا به پيشنهاد وزارت برنامه و‌بودجه بين استانهاي كشور تسهيم نمايد تا اعتبار سهمي هر استان بر حسب نياز و با توجه به پيشرفت فيزيكي با تصويب كميته برنامه‌ريزي آن استان به‌اعتبار سال 1367 طرحهاي عمراني استاني در فصلهاي راه، بهداشت و درمان، آموزش و پرورش و برنامه هاي آب آشاميدني و آب و خاك اضافه شود. اجازه داده ميشود مبلغ پنجاه ميليارد و چهارصد و بيست ميليون ( 50420000000) ريال از اعتبار موضوع اين بند بمنظور اجراي طرحهاي بازسازي ‌و نوسازي ابنيه و تأسيسات آسيب ديدة ناشي از جنگ تحميلي اختصاص يابد تا پس از مبادله موافقتنامه شرح عمليات بر اساس سهمي كه دولت تعيين ‌ميكند بين دستگاههاي اجرائي ذيربط با وزارت برنامه و بودجه بشرح زير به مصرف برسد:   ‌الف - مبلغ سي ميليارد (30000000000) ريال بابت تأمين خسارت واحدهاي مسكوني و تجاري و خسارتهاي ديگري كه در ارتباط با جنگ تحميلي‌ به مردم وارد شده است.   ب - مبلغ پانزده ميليارد (15000000000) بابت اجراي طرحهاي بازسازي و نوسازي «‌قسمت الف» جدول پيوست.   ج - مبلغ پنج ميليارد و چهارصد و بيست ميليون (5420000000) ريال بابت اجراي طرحهاي بازسازي و نوسازي فضاهاي آموزشي، مراكز درماني و‌ بهداشتي، كشاورزي، تأسيسات شهري و روستائي و نيروگاه اتمي بوشهر. ‌  د - اعتبار ريالي «‌قسمت ب» جدول پيوست از منابع داخلي دستگاههاي اجرائي ذيربط تأمين خواهد شد.اجازه داده مي‌شود در صورتي كه اعتبار موضوع اين بند براي طرحهاي عمراني منظور در قسمت دوم پيوست  شماره (1) اين قانون كفاف ندهد حداكثر‌به ميزان يازده ميليارد (11.000.000.000) ريال از اعتبارجذب نشده موضوع بند (1) قانون اصلاح بند ج تبصره 22 و جدول شماره 2 قسمت نهم در‌صورت عدم جذب كسر و با رعايت ساير مفاد بند ج تبصره 22 قانون بودجه سال 1367 كل كشور به مصرف برسد
د  - به وزارت برنامه و بودجه اجازه داده ميشود كه اعتبارات مورد نياز جهت نگهداري پروژه هاي عمراني نيمه تمام متوقف را از محل سيصد‌ميليون (300000000) ريال اعتبار منظور شده در رديف 503105 قسمت چهارم اين قانون تأمين تا پس از مبادله موافقتنامه با دستگاه اجرائي ذيربط‌هزينه شود.
تبصره 23 - به دولت اجازه داده ميشود كه به منظور رد قسمتي از دين خود به صندوق بازنشستگي كشوري موضوع تبصره هاي (1) و (2) ذيل ماده(70) قانون استخدام كشوري، با احتساب اموال و دارائيهاي واگذار شده در اجراي تبصره 23 قانون بودجه سال 1366 كل كشور مجموعاً تا سقف‌پنجاه ميليارد (50000000000) ريال از اموال و دارائيهاي موضوع تبصره (82) قانون بودجه سال 1362 كل كشور كه در تملك دارد را به صندوق‌مزبور واگذار نمايد.  ‌آئيننامه اجرايي اين تبصره در رابطه با نحوة ارزيابي و واگذاري اموال و دارايي ها و چگونگي اداره و بهره‌برداري آنها ظرف مدت يك ماه از تاريخ‌تصويب اين قانون به پيشنهاد وزارت امور اقتصادي و دارايي و سازمان امور اداري و استخدامي كشور به تصويب هيات وزيران خواهد رسيد.  ‌وزارت امور اقتصادي و دارايي مسوول حسن اجراي اين تبصره بوده و موظف است گزارش عملكرد آن را هر چهار ماه يكبار به كميسيون هاي برنامه و‌بودجه و استخدام مجلس شوراي اسلامي تسليم نمايد.
تبصره 24 -
الف  - كميته برنامه‌ريزي استان با موافقت دستگاه اجرائي ميتواند عمليات اجرائي تمام و يا پروژه هائي كه از هر يك از طرحهاي استاني را پس از‌تاييد جهاد سازندگي استان مربوط براي اجراء به جهاد سازندگي استان واگذار نمايد.
ب  - روساي دستگاههاي اجرائي مي‌توانند به تشخيص و با مسووليت خود عمليات اجرائي تمام و يا پروژه هائي از هر يك از طرحهاي عمراني‌ملي را با توجه به ظرفيت و صلاحيت اجراء به وزارت جهاد سازندگي واگذار نمايند تا وزارت جهاد سازندگي در صورت موافقت، با استفاده از اعتبارات‌واگذار شده و تحت نظارت دستگاه اجرائي واگذاركننده نسبت به انجام آن اقدام نمايد.  ‌مابه‌التفاوت هزينه كرد قطعي و اعتبار دريافتي پروژهها و يا طرحهاي واگذاري از محل اين تبصره در همان برنامه مربوط و يا برنامه تأمين آب آشاميدني‌هزينه گردد.
ج  - در مواردي كه در اجراي بندهاي (‌الف) و (ب) اين تبصره عمليات اجرائي تمام و يا پروژه هائي از هر يك از طرحهاي عمراني استاني و ملي به‌وزارت جهاد سازندگي واگذار مي‌شود، دستگاه اجرائي طرح و يا مجري پروژه هاي واگذار شده حسب مورد به وزارت جهاد سازندگي و يا جهاد‌سازندگي استان تغيير خواهد يافت.
د  - اعتبار طرحها و پروژه هاي عمراني استاني و ملي بندهاي (‌الف) و (ب) اين تبصره و نيز اعتبارات تأمين شده طرحها و پروژه ها از محل ساير‌تبصره ها به ترتيب بر اساس درخواست وجه از طرف شوراي جهاد استان و وزير جهاد سازندگي و يا مقام مجاز طرف وي بتدريج بر حسب نياز قابل‌پرداخت ميباشد. ذيحساب طرحهاي عمراني استان وجوه پرداختي را در برابر رسيد جهاد سازندگي بعنوان علي‌الحساب محسوب خواهد داشت،‌ جهاد سازندگي مكلف است تا پايان سال 1367 گواهي دستگاه اجرائي واگذاركننده عمليات را از لحاظ تاييد پيشرفت و با انجام كار و همچنين از لحاظ‌ تاييد كيفيت كار به ذيحساب تسليم نمايد تا بر اساس آن وجوه پرداختي به هزينه قطعي منظور شود چنانچه جهاد سازندگي تا آخر اسفند ماه سال 1367‌گواهي فوق‌الذكر را تسليم ننمايد ذيحساب وجوه پرداختي را به حساب هزينه قطعي منظور و مراتب را براي رسيدگي به ديوان محاسبات كشور اعلام‌خواهد نمود.
تبصره 25 -
الف  - اجازه داده ميشود به منظور فراهم آمدن موجبات تسريع در واريز بدهي تا پايان سال 1366 وزارتخانهها، موسسات دولتي، شركتهاي‌دولتي، موسسات انتفاعي وابسته به دولت و شهرداريها به يكديگر كميته‌اي مركب از وزراي برنامه و بودجه، امور اقتصادي و دارايي، نمايند نخست‌وزير با حضور نمايندگان دستگاههاي اجرايي ذيربط تشكيل شود.
ب  - كميته مذكور در بند (‌الف) ظرف مدت چهار ماه بررسيهاي لازم در مورد تعيين دستگاههاي بدهكار و بستانكار، ميزان بدهي و ساير موارد‌لازم بعمل آورده و با رعايت مقررات مربوط عندالاقتضاء بدهي هر يك از از دستگاههاي اجرايي مشمول اين تبصره را پس از تاييد هيات وزيران از‌محل اعتبارات مصوب دستگاه بدهكار به دستگاه بستانكار واريز خواهد نمود.
ج  - آئيننامه اجرايي اين تبصره ظرف مدت يكماه از تاريخ تصويب اين قانون به تصويب وزراي برنامه و بودجه و امور اقتصادي و دارايي خواهد ‌رسيد.
د  - وزارت برنامه و بودجه مسوول اجراي اين تبصره بوده و مكلف است گزارش عملكرد آن را هر چهار ماه يكبار به كميسيون برنامه و بودجه‌مجلس شوراي اسلامي تسليم نمايد.
تبصره 26 - ممنوعيت خريد اتومبيل مندرج در تبصره 63 قانون بودجه سال 1364 كل كشور در سال 1367 لازم‌الاجراء نبوده و خريد اتومبيل‌توسط دستگاههاي اجرايي با توجه به امكانات عرضه، بر اساس آئيننامه‌اي خواهد بود كه به تصويب هيأت وزيران خواهد رسيد.
تبصره 27 - مبلغ هفت ميليارد (7000000000) ريال اعتبار منظور در رديف 503052 قسمت چهارم اين قانون براي اجراي طرحهاي مربوط به‌احداث و بهسازي راهها و پاسگاهها و حفاظت فيزيكي به منظور حراست از مرزهاي كشور پس از مبادله موافقتنامه هاي شرح عمليات مربوط بين‌دستگاههاي اجرايي ذيربط و وزارت برنامه و بودجه بشرح زير قابل مصرف خواهد بود:   1 - مبلغ پنج ميليارد و پانصد ميليون (5500000000) ريال براي احداث و بهسازي راهها.   2 - مبلغ يك ميليارد و پانصد ميليون (1500000000) ريال براي احداث و بهسازي پاسگاهها و حفاظت فيزيكي.  ‌آئيننامه اجرائي اين تبصره، ظرف مدت دو ماه از تاريخ تصويب اين قانون بنا به پيشنهاد وزارتخانه هاي كشور و برنامه و بودجه تهيه و بتصويب هيأت‌وزيران خواهد رسيد.  ‌گزارش عملكرد اين تبصره بايد هر چهار ماه يكبار از طريق وزارت برنامه و بودجه به كميسيونهاي برنامه و بودجه و داخلي مجلس شوراي تسليم‌گردد.
تبصره 28 - دولت مكلف است:
الف  - به منظور صرفه‌جويي در اعتبارات عمراني كشور و جلوگيري از تكرار پروژه هاي عمراني مشابه دولت مكلف است كميسيوني مركب از‌معاونين فني وزارتخانه هاي راه و شهرسازي و برنامه و بودجه و نماينده نخست وزير و با نظارت سه نفر از نمايندگان كميسيونهاي برنامه و بودجه‌و مسكن و شهرسازي و امور دفاعي مجلس شوراي اسلامي تشكيل دهد تا كميسيون مزبور بر اساس نيازمنديهاي دستگاههاي اجرائي، دستگاه بهره‌بردار جديد پروژه هاي نيمه تمام موجود را تعيين كه در موارد مربوط به نيروهاي مسلح به شوراي عالي دفاع و در ساير موارد جهت اخذ تصميم و اجراء‌به دولت پيشنهاد نمايد.
ب  - به منظور بهره‌برداري مناسب از ظرفيتهاي موجود ساختماني و تأسيساتي و جلوگيري از تكرار پروژه هاي عمراني مشابه در بخش دفاع‌ كميسيوني مركب از نمايندگان رييس شوراي عالي دفاع، فرماندهي جنگ، وزراي دفاع و سپاه پاسداران انقلاب اسلامي و برنامه و بودجه زير نظر‌نخست وزير تشكيل دهد تا كميسيون مزبور در مورد ظرفيتهاي پادگاني و خانه هاي سازماني موجود و پروژه هاي در دست اجرا و متوقف بخش دفاع‌كه از محل بودجة عمومي دولت يا كمكهاي مردمي آغاز شده اتخاذ تصميم نمايد.  ‌احداث پروژه هاي جديد قبل از تصويب كميسيون موضوع اين بند ممنوع ميباشد و دستگاههاي اجرايي ذيربط موظفند پس از تصويب پروژه هاي ‌مربوط در كميسيون مزبور بر اساس موافقتنامه هايي كه با وزارت برنامه و بودجه مبادله مي‌نمايند نسبت به اجراي پروژه هاي مذكور اقدام نمايند و در اين‌كميسيون از هر يك از كميسيونهاي برنامه و بودجه و مسكن و شهرسازي و دفاع مجلس شوراي اسلامي يكنفر بعنوان ناظر شركت خواهد كرد.
ج  - جهت تسريع در بهره‌برداري از پروژه هاي ساختماني كه سرمايه‌گذاري در آنها به مراحل نهايي رسيده باشد، به لحاظ صرفه‌جويي در هزينه ها و‌تغيير يا حذف برخي مشخصات پروژه، نسبت به تشكيل كميسيوني مركب از نمايندگان وزارتخانه هاي راه و شهرسازي، برنامه و بودجه و دستگاه‌بهره‌بردار اقدام نمايد تا پروژه هاي فوق‌الذكر را مورد بررسي قرار دهد.  ‌در صورتي كه با پيشنهاد وزارت راه و شهرسازي و تصويب اكثريت اعضاء كميسيون مذكور هر پروژه در هر مرحله‌اي قابل بهره‌برداري تشخيص داده‌شود، صورتجلسة تحويل موقت يا تحويل قطعي بتناسب موضوع (‌با رعايت دورة تضمين)، تنظيم، امضاء و توسط وزارت راه و شهرسازي به‌دستگاه بهره‌بردار ابلاغ خواهد شد.
تبصره 29 - به بانك مركزي جمهوري اسلامي ايران اجازه داده ميشود در سال 1367 از محل دريافتهاي ارزي طي همين سال و حداكثر معادل‌نه ميليارد و سيصد ميليون (9300000000) دلار با رعايت مفاد اين قانون و قانون پولي و بانكي كشور و ساير قوانين مربوط بر اساس تصميمات متخذه‌توسط كميته تخصيص ارز نسبت به تخصيص ارز جهت پرداخت و يا ايجاد تعهد ارزي اقدام نمايد. تخصيص ارز در سال 1367 براي انواع معاملات‌مختلف با خارج از كشور بايد بر اساس دريافتهاي حاصله و سياستها و الزامات ارزي كشور و صرفاً در چهارچوب جداول قسمت نهم و تعرفه هاي‌مصوب كميته تخصيص ارز و يا رعايت مفاد بندهاي ذيل صورت گيرد.
1 - سياستها و ضوابط تخصيص ارز بنا به پيشنهاد كميته تخصيص ارز و تصويب هيأت وزيران و سهميه ارزي بخشهاي مختلف قسمت نهم اين‌قانون به تفكيك اقلام عمده توليد داخلي و يا مصرف نهايي وارداتي (‌اقلام عمده توليد داخلي و يا مصرف نهايي وارداتي به اقلامي اطلاق مي‌گردد كه‌ارزبري نهايي آنها بيش از پنج ميليون دلار باشد) بر حسب تعرفه هاي عمده هر دستگاه (‌تعرفه هاي عمده هر دستگاه تعرفه هايي است كه ارزش آنها در هر‌دستگاه بيش از هشتصد هزار دلار باشد) توسط كميته تخصيص ارز ظرف مدت يكماه از تاريخ تصويب اين قانون تعيين خواهد گرديد.
2 - اعضاء كميته تخصيص ارز عبارتند از وزراي امور اقتصادي و دارايي، برنامه و بودجه، نفت، كشاورزي، صنعت، معـدن و تجارت و يك نفر از وزراي صنعتي به‌انتخاب نخست وزير، رييس كل بانك مركزي جمهوري اسلامي ايران و نماينده نخست وزير. دو نفر از نمايندگان مجلس شوراي اسلامي به انتخاب‌مجلس به عنوان ناظر در جلسات كميته مذكور شركت خواهند نمود.  ‌رياست كميته به عهده وزير امور اقتصادي و دارائي بوده و بانك مركزي جمهوري اسلامي ايران دبيرخانة آن خواهد بود. جلسات كميته مذكور با حضور‌شش نفر از هشت نفر اعضاء رسمي است و مصوبات آن با رأي اكثريت اعضاء حاضر در جلسه معتبر خواهد بود.
3 - كميته تخصيص ارز موظف است تخصيص سهميه هاي ارزي را به نحوي تنظيم نمايد كه همواره حداقل پنج درصد (5%) از كلية دريافتهاي‌ارزي مندرج در بند (‌الف) جدول شمارة (1) قسمت نهم اين قانون در سال 1367 را در حساب ذخاير ارزي بانك مركزي جمهوري اسلامي ايران‌نگهداري نمايد و استفاده از ذخيره مذكور مجاز نيست مگر در موارد ضرورت جهت خريد لوازم دفاعي به تصويب هيأت وزيران حداكثر تا ميزان سي‌درصد (30%) ذخيره مزبور.
4 - به دولت اجازه داده ميشود در صورت افزايش درآمد ارزي كشور در پايان هر فصل سال 1367 از سه دوازدهم مجموع درآمد پيش‌بيني شده در‌بند (‌الف) جدول شماره (1) قسمت نهم اين قانون از طريق دريافتهاي ارزي كه در جدول مذكور پيش‌بيني نشده باشد و يا مازاد بر مبالغ پيش‌بيني شده‌عايد گردد، مازاد ارز حاصله را با رعايت بند 3 اين تبصره تا مبلغ يكصد و پنجاه ميليون (150000000) دلار در هر فصل و ششصد ميليون(600000000) دلار در سال به نسبت ارقام مندرج در ستون شمارة 6 جداول شماره 2 و 3 قسمت نهم اين قانون توزيع نمايد. درآمدهاي ارزي مازاد بر‌مبلغ مذكور بايد به حساب ذخاير ارزي كشور منظور گردد.
5 - تعهدات ايجاد شده بموجب بند (‌و) تبصره (29) قانون بودجه سال 1366 كل كشور (‌معاملات يوزانس) كه تاريخ پايان مدت يوزانس آنها از‌تاريخ ثبت تقاضا در دبيرخانه كميته تخصيص ارز در سال 1367 ميباشد، مقدم بر ساير نيازها از مبلغ مذكور در اين تبصره تأمين خواهد گرديد.
6 - دستگاههاي اجرايي مي‌توانند براي رفع احتياجات خود در مورد طرحهاي توليدي و سرمايه‌گذاري كه تأخير در انجام تعهد ارزي منجر به زيان و‌خسارت دولت گردد و يا به لحاظ انجام قراردادهاي طويل‌المدت خريد كالا و خدمات جهت اجراي طرحهاي سرمايه‌گذاري و همچنين نيازهاي دفاعي‌كه مدت يوزانس آنها بيش از يكسال شمسي باشد از طريق معاملات يوزانس با تصويب كميته تخصيص ارز، تا سقف مندرج در ستون شمارة (7)‌جداول شماره (2) و (3) قسمت نهم اين قانون تعهدات ارزي ايجاد نمايند. مبلغ تعهدات مذكور بايد در سال پرداخت در بودجه ارزي مربوط بطور‌جداگانه پيش‌بيني گردد.  ‌مبلغ يكصد و پنجاه ميليون (150000000) دلار از محل اعتبار ارزي برنامة توليد نيروي برق مندرج در جدول شمارة (4) قسمت نهم اين قانون به‌صورت يوزانس سه‌ساله به بالا به منظور كمك به توليد برق در نيروگاه در نيروگاه در اختيار شركت توانير قرار خواهد گرفت و در سال منتهي به مدت‌يوزانس از سهمية ارزي وزارت نيرو كسر خواهد گرديد.
7 -
الف  - به منظور تسريع و تسهيل در اجراي طرحهاي عمراني و توليدي موضوع جداول شمارة (4) و (5) قسمت نهم اين قانون و همچنين‌طرحهاي موضوع تبصره (3) قوانين بودجه سالهاي قبل و طرحهاي صنايع كوچك نيمه‌تمام نقاط محروم كه تا پايان سال 1365 موافقت اصولي‌گرفته‌اند و نياز ارزي دارند، كميته تخصيص ارز مكلف است حداقل مبالغ مندرج در رديفهاي (7) و (8) بند (‌الف) جدول شمارة (2) قسمت نهم اين‌قانون را تخصيص دهد تا در اختيار دستگاههاي اجرايي ذيربط قرار گيرد.
ب  - سهميه ارزي طرحهاي مربوط به جدول شمارة (4) قسمت نهم اين قانون و ارز لازم براي انجام هزينه هاي سرمايه‌اي طرحهاي شركتهاي‌دولتي بنا به پيشنهاد وزارت برنامه و بودجه و سهميه ارزي موضوع رديف (2-3) بند (‌الف) جدول شمارة (2) و طرحهاي موضوع جدول شمارة (5)‌قسمت نهم اين قانون بنا به پيشنهاد وزارتخانه هاي ذيربط به نسبت پيشرفت فيزيكي و تأمين اعتبار ريالي و تصويب كميتة تخصيص ارز تخصيص داده‌خواهد شد تا در اختيار دستگاههاي اجرايي ذيربط قرار گيرد.
ج  - معادل بيست درصد (20%) از ارز موضوع جدول شمارة (5) قسمت نهم اين قانون بصورت يك قلم و بدون تفكيك طرح به وزارتخانه هاي‌ذيربط تخصيص داده خواهد شد تا به تشخيص وزير مربوط در ارتباط با طرحهاي موضوع جدول مذكور و يا ساير طرحهايي كه حائز اولويت شناخته‌ميشوند، بمصرف برسد.
د  - حداقل مبلغ يكصد ميليون (100000000) دلار به وزارت صنايع سنگين اختصاص مييابد، تا منحصراً براي واردات مواد اوليه، واسطه،‌قطعات، تجهيزات و ماشين آلات جنبي و كمكي براي ساخت داخلي ماشين آلات و تجهيزات مورد نياز طرحهاي موضوع جداول شمارة (4) و (5)‌قسمت نهم اين قانون مورد استفاده قرار گيرد و در مقابل ضمانتنامه حاوي كيفيت، مدت و قيمت از سهمية ارزي طرحهاي مربوط كسر شود. فهرست‌انواع اقلام موضوع اين بند ظرف مدت يك ماه از تاريخ تصويب اين قانون بنا به پيشنهاد وزارت صنايع سنگين به تصويب شوراي اقتصاد خواهد رسيد.  ‌معادل پنجاه درصد (50%) مبلغ فوق با تأييد وزير صنايع سنگين بدون الزام به اخذ مجوزهاي مربوط به ساخت داخلي و قيمت‌گذاري مراكز تهيه و‌توزيع وزارت صنعت، معـدن و تجارت قابل مصرف ميباشد.
8 - كميته تخصيص ارز مكلف است ارز لازم براي خريد و تدارك مواد و مصالح ساختماني مورد نياز طرحهاي موضوع جدول شمارة (4) قسمت‌نهم اين قانون بنا به پيشنهاد وزارت برنامه و بودجه و در مورد ساير طرحها بنا به پيشنهاد هيأتي مركب از وزراي برنامه و بودجه، صنعت، معـدن و تجارت و راه و‌ شهرسازي حداقل به ميزان دويست و هشتاد ميليون (280000000) دلار از محل اعتبارات ارزي بند (‌الف) جدول شمارة (2) قسمت نهم اين قانون‌حداكثر تا آخر ارديبهشت ماه سال 1367 تخصيص دهد.  ‌مسووليت هيأت مذكور بعهده وزير راه و شهرسازي خواهد بود.
9 - افزايش ارقام هر يك از بخشهاي بند (‌الف) جدول شمارة (2) منظور در قسمت نهم اين قانون تا پانزده درصد (15%) از محل كاهش مبلغ ساير‌بخشهاي بند (‌الف) جدول مذكور به استثناي رديف 7، بنا به پيشنهاد كميته تخصيص ارز و تصويب هيأت وزيران مجاز خواهد بود و همچنين سهمية ‌ارزي هر يك از برنامه هاي مندرج در جدول شماره (4) قسمت نهم اين قانون از محل كاهش سهميه ساير برنامه هاي مذكور حداكثر تا ميزان پانزده درصد(15%) بر حسب نياز و درخواست دستگاه يا دستگاههاي اجرائي ذيربط بنا به پيشنهاد وزارت برنامه و بودجه و تصويب كميتة تخصيص ارز قابل‌افزايش مي‌باشد مشروط بر آنكه كاهش و يا افزايش اعتبارات ارزي هر فصل حداكثر از ده درصد (10%) اعتبارات همان فصل تجاوز ننمايد.
10 - كميتة تخصيص ارز فقط مي‌تواند براي تهية مواد و كالاهايي كه در داخل كشور موجود نبوده و يا امكان تهية آنها در داخل به مقدار مورد نياز‌مقدور نباشد، ارز تخصيص دهد.
11 - به منظور تشويق و حمايت صادرات كالاهاي غير نفتي، با احتساب تنخواه‌گردان موضوع بند (ط) تبصره (29) قوانين بودجه سالهاي 1365‌و 1366 جمعاً مبلغ يكصد ميليون (100000000) دلار از محل سهمية بخش (‌ساير هزينه هاي ارزي) قسمت (‌الف) جدول شمارة (2) قسمت نهم اين‌قانون به عنوان «‌تنخواه‌گردان صادراتي» اختصاص داده ميشود تا بر اساس برنامة مشخصي كه بنا به پيشنهاد مركز توسعه صادرات ايران به تصويب‌كميتة تخصيص ارز خواهد رسيد منحصراً براي واردات مواد اوليه و كمكي و قطعات و لوازم بسته‌بندي و ساير وسايل لازم جهت توليد و صدور‌كالاهاي غير نفتي و همچنين خدمات فني خارج از كشور پس از دريافت تعهد مبني بر برگشت ارز اعطايي و صدور ضمانتنامه هاي صادراتي و خدمات‌فني خارج از كشور حسب مورد در اختيار مركز مزبور و يا دستگاههاي ذيربط قرار گيرد.  ‌در صورتيكه دستگاه استفاده‌كننده تا يك سال پس از گشايش اعتبار نسبت به واريز تمام تنخواه‌گردان دريافتي اقدام ننمايد، بانك مركزي جمهوري‌اسلامي ايران مكلف است مبلغ واريز نشده را از حساب سهميه ارزي سال بعد دستگاه كسر نمايد.  ‌كالاهايي كه با استفاده از تنخواه‌گردان صادراتي موضوع اين بند توليد ميشود به تشخيص وزارتخانه توليدي مربوط قابل صدور بوده و به اخذ مجوز‌قانوني ديگري نياز نخواهد داشت.
12 - به منظور تجهيز بيمارستانهاي داخلي مبلغ بيست ميليون (20000000) دلار از محل بخش (‌ساير هزينه هاي ارزي) در اختيار وزارت‌بهداشت، درمان و آموزش پزشكي قرار گيرد. بمنظور تجهيز بيمارستانهاي داخلي جهت تأمين خدمات پزشكي بيماراني كه به خارج از كشور اعزام ‌ميشوند و يا خريد خدمات پزشكي مبلغ بيست ميليون (20000000) دلار از محل اعتبار بخش ساير هزينه هاي ارزي به درخواست هيأت امنائي كه‌اعضاي آن از طرف وزير بهداشت، درمان و آموزش پزشكي معرفي خواهد شد تخصيص داده ميشود. هيأت امناء هر چهار ماه يكبار گزارش اقدامات‌انجام شده را به كميسيونهاي برنامه و بودجه و بهداري مجلس شوراي اسلامي جهت اطلاع ارسال مي‌دارد و همچنين مبلغ ده ميليون (10000000)‌دلار از محل اعتبار بخش مذكور بايد به تفكيك سه ميليون (3000000) دلار براي تجهيز بيمارستانهاي وابسته به بنياد شهيد و پنج ميليون (5000000)‌دلار جهت توليد داخلي اتومبيل سواري اتوماتيك جانبازان ويژه و دو ميليون (2000000) دلار جهت ساير تجهيزات ويژه جانبازان در اختيار بنياد مزبور‌قرار داده شود.
13 - كليه شركتها و موسسات دولتي از جمله شركتها و موسساتي كه شمول قوانين و مقررات عمومي بر آنها مستلزم ذكر نام مي‌باشد و‌همچنين كليه واردكنندگان كه از ارز دولتي استفاده مي‌كنند و صادركنندگان مكلفند كليه دريافتها و پرداختهاي ارزي خود را از طريق بانك مركزي‌جمهوري اسلامي ايران انجام دهند. عدم رعايت مفاد اين بند در حكم تصرف غير قانوني در وجوه و اموال دولتي محسوب خواهد شد.
14 - كميتة تخصيص ارز و بانك مركزي جمهوري اسلامي ايران به ترتيب مكلفند ارز منظور در قسمت (‌الف) جدول شمارة (2) قسمت نهم اين‌قانون را به نحوي تخصيص داده و به فروش رسانند كه درآمد پيش‌بيني شده در رديف 420505 قسمت سوم اين قانون حاصل گردد.
15 - وزارت نفت موظف است گزارش ماهانة فروش نفت و درآمدهاي حاصله و نيز پيش‌بيني آنها را براي مقاطع يك‌ماهه، دوماهه و سه‌ماهة آينده‌حداكثر تا پنجم هر ماه به كميتة تخصيص ارز و كميسيونهاي برنامه و بودجه و بازرگاني، نفت و امور اقتصادي و دارايي مجلس شوراي اسلامي ارسال‌دارد.
16 - بانك مركزي جمهوري اسلامي ايران موظف است هر سه ماه يك بار گزارش عملكرد اين تبصره را به تفكيك بندهاي فوق‌الذكر و جداول‌موضوع قسمت نهم اين قانون به كميته تخصيص ارز و كميسيون برنامه و بودجه مجلس شوراي اسلامي تسليم نمايد.
تبصره 30 - بانك مركزي جمهوري اسلامي ايران مكلف است در صورت افزايش درآمد ارزي حاصل از صادرات نفت در پايان هر فصل سال 1367‌از سه دوازدهم درآمد ارزي پيش‌بيني شده در رديف (1) قسمت (‌الف) جدول شماره (1) مندرج در قسمت نهم اين قانون، مازاد ارز حاصله را حداكثر تا‌مبلغ شصت و پنج ميليون و هفتصد و پنجاه هزار (657500000) دلار در هر فصل و دويست و شصت و سه ميليون (263000000) دلار در سال‌موضوع رديف 2 قسمت (‌الف) جدول مزبور پس از كسر ذخيره موضوع بند (3) تبصره 29 اين قانون براي تأمين نيازهاي ارزي مربوط به سرمايه‌گذاري‌در طرحهاي نفت و گاز مذكور در پيوست شماره (1) اين قانون با توجه به پيشرفت فيزيكي طرحهاي مزبور علاوه بر ارزي كه توسط كميته تخصيص ارز‌بر اساس تبصره 29 اين قانون به طرحهاي فوق‌الذكر اختصاص خواهد يافت تا مبلغ يكصد و پنجاه ميليون (150000000) دلار و براي اجراي طرح‌گازرساني غرب كشور (‌ استانهاي لرستان، باختران، كردستان و ايلام) تا مبلغ پنجاه ميليون (50000000) دلار و جهت تهيه ابزار آلات و لوازم گازرساني‌به مناطق مسكوني تجاري و صنعتي كشور تا مبلغ پنجاه ميليون (50000000) دلار از محل رديف (6) قسمت (‌الف) جدول شماره (2) مندرج در‌قسمت نهم اين قانون بنا به پيشنهاد وزارت نفت و تصويب مجامع عمومي ذيربط به شركتهاي نفت و گاز بفروش رساند و وجوه ريالي حاصله را به‌حساب درآمد عمومي كشور واريز نمايد.  توزيع ارز موضوع اين تبصره به نسبت ارقام فوق‌الذكر خواهد بود.
تبصره 31 -
الف  - به وزارت نفت اجازه داده مي‌ود به منظور تأمين منابع مالي لازم براي هزينه هاي ارزي و ريالي تهيه فرآورده هاي نفتي مورد نياز از خارج و‌انتقال آن به مبادي ورودي كشور و انتقال نفت خام صادراتي از مبادي اوليه به مبادي نهائي صدور تا سيصد و سي هزار بشكه نفت خام در روز و به‌منظور تأمين ارز مورد نياز براي اجراي طرحهاي احداث پالايشگاههاي بندرعباس و اراك و خطوط لوله مربوط و همچنين طرح احداث كارخانه‌روغن‌سازي اصفهان تا چهل هزار بشكه نفت خام در روز و مجموعاً تا سيصد و هفتاد هزار بشكه نفت خام در روز توسط شركت ملي نفت ايران براي‌فروش از كشور خارج نموده و وجوه ارزي حاصله از اين بابت را به حساب بانك مركزي جمهوري اسلامي ايران واريز نمايد تا به حساب درآمد ارزي‌موضوع قسمت (ب) جدول شماره (1) قسمت نهم و معادل ريالي آن به حساب درآمد عمومي موضوع رديف 210102 قسمت سوم اين قانون منظور‌گردد.
ب  - اعتبار ريالي منظور در رديف 220001 (‌شركت ملي نفت ايران - بابت تأمين فرآورده هاي نفتي مورد نياز كشور و هزينه هاي انتقال نفت خام‌صادراتي - كمك) قسمت چهارم و همچنين اعتبار ارزي منظور در قسمت (ب) جدول شماره (2) قسمت نهم اين قانون بر اساس برنامه زمان بندي‌اجراي اين تبصره كه بنا به پيشنهاد وزارت نفت به تصويب هيات وزيران خواهد رسيد تخصيص يافته تلقي ميگردد.
ج  - وزارت امور اقتصادي و دارائي مكلف است معادل ريالي ارز حاصله از صدور تا سيصد و سي هزار بشكه نفت خام در روز موضوع بند (‌الف)‌اين تبصره را حداكثر تا مبلغ يكصد و چهل و چهار ميليارد و پانصد و چهل ميليون (144540000000) ريال از محل اعتبار رديف 220001 بر اساس‌برنامه مصوب موضوع بند (ب) و درخواست شركت ملي نفت ايران در اختيار شركت نامبرده قرار دهد همچنين بانك مركزي جمهوري اسلامي ايران‌موظف است ارز مورد نياز براي هزينه هاي موضوع اين تبصره را معادل وجوه ارزي حاصله از صدور تا سيصد و هفتاد هزار بشكه نفت خام در روز‌حداكثر تا مبلغ دو ميليارد و يكصد و شصت ميليون و هشتصد هزار (2160800000) دلار از محل اعتبار منظور در قسمت (ب) جدول شماره (2)‌قسمت نهم اين قانون به شركت ملي نفت ايران بفروشد.
د  - شركت ملي نفت ايران مكلف است وجوه ريالي و ارزي دريافتي از محل اعتبارات موضوع بند (ج) اين تبصره را در حسابهاي جداگانه‌اي كه‌ بهمين منظور در بانك مركزي جمهوري اسلامي ايران افتتاح خواهد نمود متمركز نموده و با رعايت مفاد بند (‌الف) منحصراً براي مصارف مندرج در‌بند مذكور به مصرف رسانده و مانده تعهد و مصرف‌نشده حسابهاي ريالي و ارزي مذكور در پايان سال 1367 را حداكثر تا پايان فروردين ماه 1368 به‌ترتيب به خزانه‌داري كل و بانك مركزي جمهوري اسلامي ايران مسترد نمايد.
ه ـ - وزارت نفت مكلف است مابقي نياز ارزي طرحهاي احداث پالايشگاههاي بندرعباس و اراك و خطوط لوله مربوط و احداث كارخانه‌روغن‌سازي اصفهان را از محل ارز موضوع تبصره (30) اين قانون و ارز در اختيار آن وزارت تامين نمايد.
و  - در صورتي كه شركت ملي نفت ايران بر حسب ضرورت قسمتي از سيصد و سي هزار بشكه نفت صادره در روز مندرج در بند (‌الف) اين تبصره‌را بجاي فروش در خارج تصفيه و فرآورده هاي حاصله را به كشور وارد نمايد موظف است مقدار نفت تصفيه شده را در پايان هر ماه به خزانه اعلام‌نمايد تا معادل قيمت نفت مذكور كه برابر قيمت ارزي و ريالي فروش نفت پيش‌بيني شده در اين قانون محاسبه خواهد شد از يك طرف به حساب درآمد‌عمومي كشور موضوع رديف 210102 قسمت سوم و از طرف ديگر به حساب پرداخت بابت اعتبار رديف 220001 قسمت چهارم اين قانون منظور‌گردد.
ز  - وزارت نفت مكلف است گزارش عملكرد اين تبصره را هر سه ماه يكبار به كميسيونهاي نفت و برنامه و بودجه مجلس شوراي اسلامي‌تقديم نمايد.
تبصره 32 - اجازه داده ميشود تمام سود ويژه مربوط به عملكرد سال 1367 شركت ملي نفت ايران با تصويب مجامع عمومي شركتهاي ملي‌نفت، گاز و صنايع پتروشيمي به منظور تسريع و تسهيل در اجراي طرحها و پروژه هاي زير بنايي در بخش نفت و گاز و پتروشيمي جهت انجام‌هزينه هاي سرمايه‌اي طرحهاي شركتهاي فوق‌الذكر اختصاص يابد.  ‌وزارت برنامه و بودجه مكلف است بر اجراي هزينه هاي سرمايه‌اي اين شركتها نظارت عملياتي اعمال دارد و شركتهاي مذكور مكلفند هر گونه‌اطلاعات و مدارك مورد نياز را در اختيار وزارت برنامه و بودجه قرار دهند.
تبصره 33 - از ابتداي سال 1367:
الف  - رقم مذكور در تبصره 86 قانون بودجه سال 1362 كل كشور در مورد بهاي كليه خدمات مخابراتي بين‌الملل (‌تلفن خارجه، كاركرد‌ تلكس،‌تلگرام هاي خارجه و مدارات اختصاصي غير دولتي) به چهل درصد (40%).
ب  - در تبصره 87 قانون بودجه سال 1362 كل كشور عبارت «‌ليتري 14 ريال» به عبارت «‌ليتري 70 ريال» و عبارت «‌ بطري 4 ريال» به عبارت«‌بطري 20 ريال» تغيير داده ميشود.
ج  - انواع آب ميوههائيكه به تشخيص وزارت صنايع بطور صنعتي تهيه ميشوند از پنجاه درصد (50%) ماليات متعلقه موضوع بند (ب) اين‌تبصره معاف خواهند بود.
تبصره 34 – وزارتخانه هاي كشاورزي، آموزش و پرورش، جهاد سازندگي، نيرو، نفت، صنعت، معـدن و تجارت و شركتها و موسسات و واحدهاي تابعه و وابسته‌به وزارتخانه هاي مذكور و همچنين هيأتهاي هفت نفره زمين مكلفند پرسنل و ساير امكانات مورد نياز مركز آمار ايران براي سرشماري عمومي‌كشاورزي سالهاي 1367 و 1368 را براي مدتي كه توسط مركز مذكور پيشنهاد ميشود با تأمين هزينه هاي مربوط در اختيار آن مركز قرار دهند.
تبصره 35 -
1 - دادستان كل كشور مكلف است ترتيبي اتخاذ نمايد كه:   ‌الف - كليه وجوه ريالي و ارزي و همچنين مسكوكات طلا و شمش طلا و جواهراتي كه تحت عنوان قاچاق كشف و توسط كميته انقلاب اسلامي،‌سپاه پاسداران انقلاب اسلامي، ژاندارمري و شهرباني جمهوري اسلامي، وزارت اطلاعات و مراجع قضائي و ساير دستگاهها توقيف ميشوند بلافاصله‌و بدون دخل و تصرف تا تعيين تكليف قطعي از طرف مراجع قضائي با تنظيم صورتمجلسي كه به امضاء نمايندگان دادستان كل كشور و وزير امور‌اقتصادي و دارائي نيز خواهد رسيد براي نگهداري به بانك مركزي جمهوري اسلامي ايران و در شهرستانها به بانك ملي ايران تحويل گردد. وجوه‌ موضوع اين بند به حساب خاصي كه بهمين منظور از طرف خزانه در بانك مركزي جمهوري اسلامي ايران افتتاح خواهد شد بايد واريز گردد.   ب - كليه وجوه حاصله بابت جريمه اجناس قاچاق، احتكار، گرانفروشي، تعزيرات حكومتي و همچنين وجوه موضوع تبصره 82 قانون بودجه‌سال 1362 كل كشور و ساير عناوين و همچنين وجوه ارزي و ريالي كه به نفع دولت ضبط قطعي شده و يا مي‌شوند بلافاصله و بدون دخل و تصرف به‌حسابهاي خاصي كه توسط خزانه به همين منظور در بانك مركزي جمهوري اسلامي ايران افتتاح شده است واريز گردد تا به حساب درآمد عمومي‌موضوع رديف 410108 قسمت سوم اين قانون منظور گردد.   ج - فهرست كليه اجناس و اموالي كه تحت عناوين مذكور در اين تبصره توقيف و يا عايد ميشوند و همچنين كليه اجناس و اموال مزبور كه به نفع‌دولت ضبط قطعي شده و يا ميشوند بلافاصله به وزارت امور اقتصادي و دارائي اعلام و اجناس و اموال مورد بحث را حداكثر ظرف مدت پانزده روز با‌تنظيم صورتمجلسي كه به امضاء نمايندگان دادستان كل كشور و وزير امور اقتصادي و دارائي خواهد رسيد به وزارت نامبرده تحويل شود.   ‌د - با همكاري وزارت امور اقتصادي و دارائي در مورد اجناس و اموال و وجوه ريالي و ارزي موضوع رديفهاي (‌الف) و (ب) و (ج) بند (1) اين‌تبصره كه از سال 1363 لغايت 1366 عايد و ضبط شده ظرف مدت سه ماه از تاريخ تصويب اين قانون رسيدگي كامل نموده و مفاد بندهاي مذكور را‌نسبت به اجناس و اموال و وجوه و ارزهاي مذكور به مورد اجراء گذارد.
2 - وزارت امور اقتصادي و دارائي مكلف است در اسرع وقت موجبات فروش كليه اجناس و اموال موضوع اين تبصره را كه به نفع دولت ضبط‌قطعي شده و يا ميشوند و همچنين كالاهاي متروكه را با رعايت مقررات مربوط فراهم نموده و وجوه حاصل از اين بابت را با رعايت مفاد تبصره هاي(1) و (2) و (4) قانون اصلاح ماده (19) قانون مرتكبين قاچاق و اصلاحيه هاي بعدي مصوب 1363/11/19 به حساب درآمد عمومي كشور موضوع‌رديف 410108 قسمت سوم اين قانون منظور نمايد.
3 - تاخير و يا عدم اجراي تكاليف مقرر در بندهاي فوق‌الذكر اين تبصره در حكم تصرف غير قانوني در وجوه و اموال دولتي محسوب ميشود و‌دادستان كل كشور موظف است به طرح و تعقيب موضوع در مراجع قضائي خواهد بود.
4 - دادستان كل كشور مسوول حسن اجراي اين تبصره بوده و مكلف است گزارش عملكرد آن را هر سه ماه يكبار به كميسيونهاي برنامه و‌بودجه، قضائي و امور اقتصادي و دارائي مجلس شوراي اسلامي تسليم نمايد.
5 - آئيننامه اجرائي اين تبصره ظرف مدت يكماه از تاريخ تصويب اين قانون بنا به پيشنهاد مشترك دادستان كل كشور و وزارت امور اقتصادي و‌دارائي بتصويب هيأت وزيران خواهد رسيد.
قانون فوق مشتمل بر ماده واحده و سي و پنج تبصره در جلسه علني روز سه‌شنبه هجدهم اسفند ماه يكهزار و سيصد و شصت و شش مجلس ‌شوراي اسلامي تصويب و در تاريخ 1366/12/20 به تأييد شوراي نگهبان رسيده است.
رئيس مجلس شوراي اسلامي - اكبر هاشمي