
                            ‌قانون بودجه سال 1372 کل کشور
‌ماده واحده - بودجه سال 1372 کل کشور از حیث درآمدها و سایر منابع تأمین اعتبار بالغ بر پنجاه و چهار هزار و سیصد و نود و دو میلیارد و‌ششصد و سی و هفت میلیون و ششصد و چهل و هشت هزار (54392637648000) ریال و از حیث هزینه‌ها و سایر پرداختها بالغ بر پنجاه و چهار‌هزار و سیصد و نود و دو میلیارد و ششصد و سی و هفت میلیون و ششصد و چهل و هشت هزار (54392637648000) ریال به شرح زیر:
‌الف - بودجه عمومی دولت از لحاظ درآمدها و سایر منابع تأمین اعتبار و از حیث هزینه‌ها و سایر پرداختها بالغ بر بیست و پنج هزار و چهارصد و‌بیست و پنج میلیارد و هشتصد و سی و چهار میلیون و هفتصد و یازده هزار (25425834711000) ریال به شرح زیر:
1 - درآمد عمومی و سایر منابع تأمین اعتبار مبلغ بیست و سه هزار و ششصد و نود و شش میلیارد و هفتاد و دو میلیون و هشتصد و بیست و‌هشت هزار (23696072828000) ریال و هزینه‌ها و سایر پرداختها از آن محل مبلغ بیست و سه هزار و ششصد و نود و شش میلیارد و هفتاد و دو‌میلیون و هشتصد و بیست و هشت هزار (23696072828000) ریال.
2 - درآمد اختصاصی وزارتخانه‌ها و مؤسسات دولتی مبلغ یک هزار و هفتصد و بیست و نه میلیارد و هفتصد و شصت و یک میلیون و هشتصد و‌هشتاد و سه هزار (1729761883000) ریال و هزینه‌ها و سایر پرداختها از آن محل مبلغ یک هزار و هفتصد و بیست و نه میلیارد و هفتصد و شصت و‌یک میلیون و هشتصد و هشتاد و سه هزار (1729761883000) ریال.
ب - بودجه شرکتهای دولتی و بانکها و مؤسسات انتفاعی وابسته به دولت از لحاظ درآمدها و سایر منابع تأمین اعتبار بالغ بر سی و پنج هزار و‌دویست و سی میلیارد و پانصد و سی و شش میلیون و چهارصد و سی و شش هزار (35230536436000) ریال و از حیث هزینه‌ها و سایر پرداختها‌بالغ بر سی و پنج هزار و دویست و سی میلیارد و پانصد و سی و شش میلیون و چهارصد و سی و شش هزار (35230536436000) ریال.
‌به دولت اجازه داده می‌شود درآمدها و سایر منابع تأمین اعتبار در قسمت سوم این قانون را با رعایت قوانین و مقررات مربوط در سال 1372 وصول و‌هزینه‌های وزارتخانه‌ها و مؤسسات دولتی و همچنین کمکها و سایر اعتباراتی را که در جداول قسمتهای چهارم و پنجم و ششم و پیوست شماره 1 این‌قانون منظور شده است در حدود وصولی درآمدها و سایر منابع تأمین اعتبار در سال 1372 با رعایت قوانین و مقررات مربوط و بر اساس شرح عملیات‌و فعالیتهای موافقتنامه‌های متبادله و تبصره‌های این قانون و بر اساس تخصیص اعتبار، به استثناء مناطق محروم و بخش کشاورزی که صد درصد (100%) تخصیص‌یافته تلقی می‌شود، تعهد و پرداخت نماید.
‌وصول درآمدها و پرداخت هزینه‌های شرکتهای دولتی و بانکها و مؤسسات انتفاعی وابسته به دولت به استثنای هزینه‌های سرمایه‌ای که منابع آن از‌محل درآمد عمومی (‌اعتبارات طرحهای عمرانی) تأمین می‌شود و مشمول مقررات عمومی مالی و معاملاتی دولت می‌باشد، بر طبق اساسنامه‌ها و‌سایر قوانین و مقررات ناظر بر شرکتها و بانکها و مؤسسات انتفاعی مذکور مجاز خواهد بود.
‌تبصره 1 - سقف تنخواه‌گردان خزانه در سال 1372 دو هزار و پانصد میلیارد (2500000000000) ریال تعیین می‌گردد.
‌تبصره 2 -
‌الف - دولت موظف است حداکثر تا پایان خرداد ماه سال 1372 بودجه کلیه شرکتهای دولتی و بانکها و مؤسسات انتفاعی وابسته به دولت را پس‌از تأیید مجمع عمومی یا شورای عالی مربوطه به مجلس شورای اسلامی تقدیم نماید که حداکثر تا آخر شهریور ماه سال مذکور به تصویب برسد.
ب - تا پایان شهریور ماه سال 1372 شرکتها و بانکها و مؤسسات انتفاعی وابسته به دولت از شش دوازدهم بودجه مصوب سال 1372 برخوردار‌خواهند بود.
ج - به مجمع عمومی یا شورای عالی شرکتها و بانکها و مؤسسات انتفاعی مندرج در قسمت هشتم این قانون اجازه داده می‌شود بر اساس‌سیاستهای دولت یا تصمیماتی که طبق اساسنامه یا قانون تشکیل شرکتها و مؤسسات مذکور مجاز به اتخاذ آن هستند و یا در صورت فراهم شدن‌موجبات افزایش تولید و یا سایر فعالیتهای اصلی شرکت یا مؤسسه انتفاعی مربوط و یا بنا بر مقتضیات ناشی از نوسان قیمتها و یا به تبع سایر تحولات‌اقتصادی و مالی، ارقام مربوط به بودجه سال 1372 شرکتها و مؤسسات انتفاعی ذیربط مندرج در قسمت هشتم این قانون را با رعایت قانون برنامه اول‌توسعه اقتصادی، اجتماعی و فرهنگی جمهوری اسلامی ایران و مقررات اساسنامه مورد عمل تغییر دهند، مشروط بر آن که این تغییر اولاً موجبات‌کاهش ارقام مالیات و سود سهام دولت پیش‌بینی شده در جدول مذکور را فراهم ننمایند، ثانیاً میزان استفاده شرکت یا مؤسسه انتفاعی مربوط از محل‌بودجه دولت را افزایش ندهد. مجامع عمومی یا شوراهای عالی شرکتها و مؤسسات موضوع این بند در موقع رسیدگی و تصویب ترازنامه و ارقام‌عملکرد و سود و زیان موظفند گزارش تطبیق عملیات شرکت با بودجه مصوب را که توسط شرکت تهیه و پس از رسیدگی و اظهار نظر بازر
س قانونی به‌مجمع ارائه می‌گردد، مورد ارزیابی قرار داده و تصمیمات مقتضی را اتخاذ نمایند.
‌به منظور ایجاد امکان اجرای مفاد تبصره 33 قانون برنامه اول توسعه اقتصادی، اجتماعی و فرهنگی جمهوری اسلامی ایران کلیه شرکتهای دولتی و‌مؤسسات انتفاعی مکلفند تغییرات موضوع این بند را (‌بودجه‌های اصلاح شده مصوب مجامع عمومی) به همراه گزارش توجیهی لازم به سازمان برنامه‌و بودجه ارسال نمایند. رؤسای شوراهای عالی و مجامع عمومی شرکتهای دولتی مسئول اجرای این بند خواهند بود.
‌به منظور تحقق سود و مالیات شرکتهای دولتی و مؤسسات انتفاعی وابسته به دولت منظور در قسمت هشتم این قانون، پرداخت هزینه‌های‌وزارتخانه‌ها و مؤسسات دولتی و سایر اشخاص حقیقی و حقوقی و همچنین پرداخت هر گونه کمک مستقیم یا غیر مستقیم به وزارتخانه‌ها و‌مؤسسات مذکور و سایر اشخاص حقیقی و حقوقی توسط شرکتهای دولتی و مؤسسات انتفاعی مشمول این تبصره ممنوع می‌باشد.
‌حداکثر زمان مجاز برای اصلاحات بودجه توسط شرکتهای دولتی و مؤسسات انتفاعی وابسته به دولت آخر خرداد ماه سال 1372 تعیین می‌گردد و‌سازمان برنامه و بودجه مکلف است همراه با لایحه موضوع بند (‌الف) این تبصره، گزارش تغییرات موضوع این بند را همراه با نظرات خود به اطلاع‌کمیسیون‌های برنامه و بودجه، امور اقتصادی و دارایی و دیوان محاسبات و امور مالی مجلس شورای اسلامی برساند.
‌د - کلیه شرکتهای دولتی موضوع ماده 4 قانون محاسبات عمومی کشور و بانکها و مؤسسات انتفاعی وابسته به دولت و سایر شرکتهای دولتی و‌مؤسسات انتفاعی که شمول قوانین و مقررات عمومی بر آنها مستلزم ذکر نام است، از جمله سازمان صدا و سیمای جمهوری اسلامی ایران، شرکت ملی‌نفت ایران و شرکتهای تابعه و وابسته و سایر شرکتهای تابعه وزارت نفت، سازمان گسترش و نوسازی صنایع ایران و شرکتهای دولتی تابعه و سازمان‌صنایع ملی ایران (‌و شرکتهای دولتی تابعه و مراکز تهیه و توزیع کالا) نیز مشمول این تبصره می‌باشند.
ه - در اجرای تبصره 32 قانون برنامه اول توسعه اقتصادی، اجتماعی و فرهنگی جمهوری اسلامی ایران پرداخت کمک زیان از محل درآمد عمومی‌دولت به شرکتهای دولتی منوط به مبادله موافقتنامه با سازمان برنامه و بودجه خواهد بود. کلیه رؤسای مجامع عمومی شرکتهای دولتی و مسئولین این‌گونه شرکتهای دولتی موظفند تدابیری اتخاذ نمایند تا ضمن تفکیک عملیات انتفاعی از غیر انتفاعی ناشی از اجرای سیاستهای عمومی دولت، امکان‌مبادله موافقتنامه در چارچوب بودجه سال 1372 شرکتهای زیان‌ده دولتی فراهم گردد.
‌و - در اجرای تبصره 32 قانون برنامه اول توسعه اقتصادی، اجتماعی و فرهنگی جمهوری اسلامی ایران کمیسیون مسئول اجرای تبصره مزبور که‌زیر نظر رییس جمهوری تشکیل می‌شود، مکلف است حداکثر تا پایان تیر ماه 1372 ضمن ارائه گزارش پیشرفت کار تبصره مذکور، الزامات قانونی مورد‌نیاز جهت اجرای هرچه دقیق‌تر آن را به کمیسیونهای برنامه و بودجه، امور اقتصادی و دارایی و دیوان محاسبات و امور مالی مجلس شورای اسلامی‌پیشنهاد نماید تا امکان پیش‌بینی تدابیر لازم در بودجه شرکتهای دولتی در برنامه دوم فراهم گردد.
‌ز - مدیر عامل و هیأت مدیره مؤسسات و شرکتهایی که ظرف مهلت مقرر مفاد این تبصره را به مرحله اجرا نگذارند متخلف و در حکم متصرف غیر‌قانونی در اموال دولتی محسوب می‌گردند.
ح - تأسیس هر نوع شرکت، دفتر، شعبه و نمایندگی توسط وزارتخانه‌ها، مؤسسات و شرکتهای دولتی و بانکها و نهادهای انقلاب اسلامی موضوع‌ماده 5 قانون محاسبات عمومی در خارج از کشور در سال 1372 ممنوع می‌باشد.
ط - دولت مکلف است گزارش سال 1371 تشکیل مجامع عمومی و چگونگی اجرای تصمیمات آنها توسط هیأت مدیره شرکتهای دولتی موضوع‌این تبصره را تهیه و همراه با لایحه بودجه سال 1373 کل کشور به مجلس شورای اسلامی ارائه نماید.
ی - سقف ریالی تسهیلات بانکی قابل اعطاء به شرکتهای دولتی مذکور در بند (‌د) این تبصره در سال 1372 باید ضمن رعایت اهداف و سیاستهای‌قانون برنامه اول توسعه اقتصادی، اجتماعی و فرهنگی جمهوری اسلامی ایران و سیاستهای پولی موضوع ماده 19 قانون عملیات بانکی بدون ربا‌حداکثر تا سقف‌های پیش‌بینی شده در قسمت هشتم این قانون و رعایت بند (ب) این تبصره به طور جداگانه به تصویب هیأت وزیران برسد.
ک - کلیه شرکتهای دولتی موضوع بند (‌د) این تبصره مکلفند کلیه طرحها و پروژه‌های سرمایه‌گذاری از محل منابع داخلی خود را به تأیید شورای‌اقتصاد برسانند.
ل - دو نفر از نمایندگان مجلس شورای اسلامی از کمیسیونهای برنامه و بودجه و امور اقتصادی و دارایی به انتخاب مجلس به عنوان ناظر در‌جلسات شورای اقتصاد شرکت خواهند کرد.
م - تأسیس شرکتهای جدید و مشارکت در آنها توسط شرکتهای دولتی و همچنین هر گونه توسعه تشکیلات سازمانی شرکتهای دولتی در سال1372 ممنوع است، بانکها و مؤسسات اعتباری و شرکتهای بیمه از شمول این بند مستثنی می‌باشند.
ن - مبادرت دستگاه‌ها و شرکتهای دولتی به عملیات و فعالیتهای خارج از موضوع وظایف مقرر در قانون تشکیل و اساسنامه آنها ممنوع است.‌تخلف از این بند در حکم تصرف غیر قانونی در وجوه و اموال دولتی می‌باشد.
‌تبصره 3 -
‌الف - دولت موظف است بازپرداخت تسهیلات اعطایی توسط بانکها را که در این تبصره پیش‌بینی گردیده است تضمین نماید.
ب - به منظور تحقق بند (2) اصل چهل و سوم قانون اساسی جمهوری اسلامی ایران و ایجاد اشتغال مولد، بانک مرکزی جمهوری اسلامی ایران‌مکلف است حداکثر تا مبلغ هفتصد میلیارد (700000000000) ریال اعتبار از تسهیلات اعتباری سیستم بانکی کشور به طرحهای مربوط به بخش‌کشاورزی و دامپروری، صنعت، صنایع روستایی، صنایع دستی و معدنی، علمی، فرهنگی، هنری، ورزشی، سیاحتی، آموزشی، حمل و نقل، بهداشتی،‌درمانی، اشتغال مشمولین قانون بیمه بیکاری و ایجاد آموزشگاه‌های فنی و حرفه‌ای آزاد، خوداشتغالی و طرحهای اشتغال‌زا، طراحی - مهندسی و‌طراحی - مونتاژ و طرحهای مبتکرین و مخترعین مورد تأیید سازمان پژوهشهای علمی و صنعتی ایران - خوداشتغالی و طرحهای زیربنایی آب و خاک‌با اولویت مناطق جنگزده، مناطق محروم روستایی و عشایری و تعاونیها، ایثارگران، و خسارت‌دیده‌گان از حوادث غیر مترقبه را که دارای توجیهات‌اقتصادی، فنی و مالی بوده و فقط از نظر وثیقه و سرمایه‌گذاری مجری با مقررات بانکها وفق نمی‌دهند، تأمین نماید.
‌بانک مرکزی جمهوری اسلامی ایران موظف است با هماهنگی شورای پول و اعتبار، منابع اعتبارات این تبصره‌ها را در اختیار بانکهای عامل قرار دهد.
ج - تسهیلات اعتباری موضوع بند (ب) این تبصره به شرح زیر اختصاص می‌یابد:
1 - مبلغ پنج میلیارد ریال برای طرحهای نیمه‌صنعتی و ابتکاری (‌ابتکاری اختراعی) که به تأیید سازمان پژوهشهای علمی و صنعتی ایران می‌رسد.
2 - حداقل بیست درصد (20%) به منظور اشتغال ایثارگران (‌آزادگان، جانبازان، رزمندگان، خانواده محترم شهداء و مفقودین و اسرا) و مهاجرین‌جنگ تحمیلی در استانهای جنگزده و خسارت‌دیدگان از حوادث غیر مترقبه.
3 - حداقل چهل درصد (40%) جهت فعالیتهای بخشهای محروم کشور و دهستانهای محروم واقع در بخشهای غیر محروم.
4 - ده درصد (10%) جهت احداث مراکز فرهنگی، هنری سینما و هتل و مراکز سیاحتی و جهانگردی، فیلم‌سازی، انتشارات و سایر فعالیتهای‌فرهنگی و هنری با نظر وزارت فرهنگ و ارشاد اسلامی و سازمان تبلیغات اسلامی.
‌د - پنجاه درصد (50%) اعتبار بند (ب) این تبصره جهت استفاده شرکتهای تعاونی به طرحهای آنها که دارای توجیهات اقتصادی فنی بوده و به‌تصویب کمیته‌ای متشکل از استاندار، مدیر کل تعاون استان، رییس سازمان برنامه و بودجه استان، نماینده بانک عامل و مدیر کل دستگاه ذیربط می‌رسد‌حسب مورد اعطاء نماید. دبیرخانه این کمیته، اداره کل تعاون استان می‌باشد.
‌بقیه تسهیلات اعتباری موضوع بند (ب) این تبصره در اختیار کمیته برنامه‌ریزی استانها قرار می‌گیرد تا بین آن عده از طرحهای نیمه‌تمام و یا جدید مقرر‌شده در بند (ب) که به تأیید کمیته برنامه‌ریزی استان مربوطه می‌رسد، توزیع و توسط بانک عامل در اختیار طرحهای مصوب مذکور قرار گیرد.
ه - دولت موظف است هفتاد درصد (70%) کارمزد و سود تسهیلات اعطایی موضوع این تبصره را برای طرحهای مهاجرین جنگ تحمیلی در‌استانهای جنگزده و طرحهای مربوط به ایثارگران و معلولین تحت پوشش سازمان بهزیستی کشور و طرحهای تعاونی تولیدی و نیز طرحهایی که در‌بخشهای محروم و دهستانهای محروم کشور و مناطق عشایری اجرا می‌گردند، تعهد و پرداخت نماید.
‌و - سهم هر یک از استانها از تسهیلات اعتباری بند (ب) این تبصره توسط کمیته‌ای متشکل از وزراء تعاون، امور اقتصادی و دارایی، رییس سازمان‌برنامه و بودجه، و رییس دفتر امور مناطق محروم کشور - ریاست جمهور مشخص و حداکثر ظرف دو ماه به استانها ابلاغ خواهد شد.
‌ز - طرحهای تولیدی و عمرانی تعاونی‌ها و شرکتهایی که حداقل هشتاد درصد (80%) اعضای آن را رزمندگان داوطلب که حداقل 6 ماه متوالی یا 9‌ماه متناوب در جبهه بوده‌اند و یا خانواده معظم شهدا و مفقودین، آزادگان، جانبازان و مهاجرین جنگ تحمیلی تشکیل دهند در صورتی که به تشخیص‌بنیاد شهید، بنیاد جانبازان، ستاد امور آزادگان یا بنیاد مهاجرین جنگ تحمیلی و وزارت تعاون حسب مورد توانایی مالی نداشته باشند، از پرداخت تمام و‌یا قسمتی از سهم آورده متقاضی معاف می‌باشند.
ح - مبلغ بیست میلیارد (20000000000) ریال از محل تسهیلات اعتباری موضوع بند (ب) این تبصره برای امور زیربنایی به آن دسته از متقاضیانی‌که آمادگی تقبل هزینه‌های طرحهای مذکور را دارند، بازپرداخت اقساط 5 ساله پرداخت می‌شود.
ط - اعتبار منظور شده در ردیف 601027 قسمت چهارم این قانون به منظور بازپرداخت تفاوت سود و کارمزد و اقساط معوق لاوصول ناشی از‌اجرای تبصره 33 قانون بودجه سال 1359 و تبصره 3 قوانین بودجه سالهای 1360 تا 1371 کل کشور می‌باشد که بنا به پیشنهاد بانک مرکزی جمهوری‌اسلامی ایران توسط سازمان برنامه و بودجه تخصیص داده خواهد شد.
ی - بانک سپه مکلف است پس از رسیدگیهای لازم تمام و یا قسمتی از مایملک آن تعداد از شرکتهای تعاونی زیر پوشش وزارت تعاون را که قابلیت‌واریز وام دریافتی را ندارند، طبق مقررات ضمن عقد به فروش رساند و از محل موجودی و مطالبات شرکت و اموال و دارایی‌های سهامداران شرکت و‌ماحصل فروش، مطالبات خود و دولت را تأمین و پرداخت نماید.
‌چنانچه مجموع وجوه حاصله از اقدامات فوق، تکافوی پرداخت کامل مطالبات بانک را ننماید، سازمان برنامه و بودجه مکلف است مانده مطالبات‌پرداخت نشده و معوق لاوصول را از این بابت بر اساس اسناد و مدارک ارائه شده توسط بانک مرکزی جمهوری اسلامی ایران از محل ردیفهای اعلام‌شده در بند (ط) پرداخت نماید.
‌در مورد پرداخت تعهدات دولت ناشی از مفاد این بند در سالهای گذشته حداکثر 2 سال و پس از آخرین بازپرداخت گیرنده تسهیلات ملاک محاسبه سود‌و کارمزد بانک خواهد بود و مازاد بر آن ناشی از تعلل بانک در وصول مطالبات قانونی تلقی گردیده و جزو مطالبات بانک از دولت محسوب نخواهد‌شد.
‌وزارت تعاون مکلف است کلیه اسناد و قراردادها و مدارک و تعهدات و اطلاعات و وثائق مربوط به این شرکتها و سهامداران آنها را که در اختیار دارد به‌منظور فراهم آوردن امکان وصول مطالبات در اختیار بانک سپه قرار دهد.
ک - سازمان برنامه و بودجه مکلف است همه‌ساله در لوایح بودجه کل کشور اعتبار مورد نیاز را جهت بازپرداخت تفاوت سود و کارمزد و اقساط‌معوق و لاوصول ناشی از اجراء این تبصره پیش‌بینی و منظور نماید تا به پیشنهاد بانک مرکزی جمهوری اسلامی ایران توسط سازمان برنامه و بودجه به‌بانک تسهیلات‌دهنده پرداخت گردد.
ل - آیین‌نامه اجرایی این تبصره حداکثر ظرف دو ماه بنا به پیشنهاد مشترک وزارت تعاون، جهاد سازندگی، سازمان برنامه و بودجه، بانک مرکزی‌جمهوری اسلامی ایران و دفتر امور مناطق محروم کشور ریاست جمهوری تهیه و به تصویب هیأت وزیران خواهد رسید.
م - تضمین فوق نافی وظایف بانکها جهت وصول مطالبات معوق لاوصول فوق‌الذکر نخواهد بود.
‌استفاده‌کنندگان از تسهیلات اعتباری این تبصره ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در اموال و‌وجوه دولتی است.
‌تبصره 4 -
‌الف - دولت موظف است بازپرداخت اعتباراتی را که از محل منابع قرض‌الحسنه یا سایر منابع سیستم بانکی کشور از طریق بانک مرکزی جمهوری‌اسلامی ایران حداکثر تا پایان شهریور ماه سال 1372 در اختیار بانک کشاورزی قرار داده می‌شود و توسط بانک مزبور جهت اهداف بخش کشاورزی و‌صنایع روستایی و دستی و صنایع تولید ادوات و ماشینهای کشاورزی و اعضای آنها در برنامه اول توسعه اقتصادی، اجتماعی و فرهنگی جمهوری‌اسلامی ایران مبنی بر افزایش تولیدات بخش به عنوان سرمایه در گردش در اختیار اعضاء و شرکتهای تعاونی و اتحادیه‌های روستایی، عشایری،‌کشاورزی، منابع طبیعی، صیادی، دامی، مرغداران، پرورش زنبور عسل و کرم ابریشم، تولیدی مشاع، تولیدی روستایی و عشایری، فرش‌بافان، "‌صنایع‌فرش" و تعاونیهای تولیدی وابسته به وزارت تعاون و سایر افرادی که در زمینه‌های فوق فعالیت می‌نمایند و شرکتهای سهامی زراعی و سهامی ابریشم،‌کمیته امداد و سازمان بهزیستی قرار می‌گیرد تا با رعایت مفاد این تبصره جمعاً تا مبلغ سیصد میلیارد (300000000000) ریال از منابع قرض‌الحسنه و در‌صورت عدم تکافو تا مبلغ هفتصد میلیارد (700000000000) ریال از سایر منابع سیستم بانکی تضمین و مانده مطالبا
ت آن را در بودجه سال بعد کل‌کشور منظور نماید. تضمین مزبور نافی وظایف بانکها جهت وصول مطالبات لاوصول ناشی از اعطای این گونه تسهیلات نخواهد بود.
استفاده‌کنندگان‌تسهیلات اعتباری این تبصره ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در وجوه و اموال دولتی است.
ب - حداکثر مبلغ سیصد و چهل میلیارد (340000000000) ریال از اعتبارات این تبصره به منظور تهیه و تدارک بذور و نهال اصلاح شده، پیله تر،‌کیسه گونی، نطفه اصلاح شده، تخم نوغان، ادوات و ماشین آلات کشاورزی، دامی و صیادی، داروهای دامی، سموم، دان مرغ، کود، علوفه دام و‌لاستیک و ادوات مورد نیاز ماشین آلات کشاورزی با معرفی وزارتخانه‌های کشاورزی و جهاد سازندگی در اختیار افراد حقیقی و حقوقی غیر دولتی قرار‌می‌گیرد و در صورت عدم تأمین نهاده‌ها و لوازم فوق قسمتی از اعتبارات در اختیار دستگاه‌های تخصصی وابسته به وزارتین مذکور قرار خواهد گرفت.
ج - بیست درصد (20%) از اعتبارات این تبصره به منظور تهیه و تدارک مواد لازم برای کارگاه‌های قالی‌بافی که دو درصد (2%) آن در اختیار شرکت‌سهامی فرش ایران و یازده درصد (11%) در اختیار اتحادیه فروشندگان و تعاونیهای فرش تحت پوشش جهاد سازندگی و سه درصد (3%) در اختیار‌سازمان صنایع دستی و دو درصد (2%) در اختیار کمیته امداد امام و دو درصد (2%) در اختیار سازمان بهزیستی قرار می‌گیرد تا به صورت مواد مورد نیاز‌در اختیار فرش‌بافان قرار دهند.
‌د - آیین‌نامه اجرایی این تبصره توسط سازمان برنامه و بودجه و بانک مرکزی جمهوری اسلامی ایران حداکثر تا پایان سال 1371 تهیه و به تصویب‌هیأت وزیران خواهد رسید.
‌تبصره 5 -
‌الف - به شورای اقتصاد اجازه داده می‌شود که اعتبارات مندرج در ردیف 266501 قسمت چهارم این قانون را جهت پرداخت مابه‌التفاوت قیمت‌کالاهای اساسی اختصاص دهد.
ب - سازمان حمایت از مصرف‌کنندگان و تولیدکنندگان مکلف است بر اساس مصوبات شورای اقتصاد نسبت به پرداخت مابه‌التفاوت فوق‌الذکر‌اقدام نماید.
ج - مابه‌التفاوتهایی دریافتی سازمان حمایت از مصرف‌کنندگان و تولیدکنندگان مشمول مالیات بر درآمد نمی‌باشد.
‌د - دستگاه‌هایی که برای خرید و تدارک کالاهای اساسی از محل درآمد حاصل از مابه‌التفاوت‌های وصولی موضوع بند ده ماده (7) اساسنامه‌سازمان حمایت از مصرف‌کنندگان و تولیدکنندگان از سازمان مذکور وجه دریافت می‌نمایند مکلفند حداکثر تا پایان فروردین ماه سال 1373 مانده وجوه‌دریافتی مصرف و تعهدنشده از این بابت را به سازمان حمایت از مصرف‌کنندگان و تولیدکنندگان مسترد دارند.
ه - در صورتی که دستگاه‌های ذیربط از استرداد مانده وجوه موضوع بند (‌د) و پرداخت مابه‌التفاوتهای سازمان حمایت از مصرف‌کنندگان و‌تولیدکنندگان در موعد مقرر در بند مذکور خودداری نماید. سازمان حمایت از مصرف‌کنندگان و تولیدکنندگان موظف است موضوع را به سازمان برنامه و‌بودجه و وزارت امور اقتصادی و دارایی اعلام نماید. پس از رسیدگی و تأیید موضوع توسط دستگاه‌های اخیرالذکر، وزارت امور اقتصادی و دارایی‌مجاز است معادل وجوه مانده وجوه فوق از محل حسابهای بانکی دستگاه‌های مربوط را برداشت و به حساب سازمان حمایت از مصرف‌کنندگان و‌تولیدکنندگان واریز نماید.
‌و - سازمان حمایت از مصرف‌کنندگان و تولیدکنندگان مکلف است مبلغ پرداخت شده، به هر دستگاه و همچنین مبالغ مصرف شده و برگشت شده‌را به تفکیک هر سال تعیین و تا آخر خرداد ماه سال 1373 به کمیسیونهای برنامه و بودجه و امور اقتصادی و دارایی مجلس شورای اسلامی از طریق‌سازمان برنامه و بودجه و همچنین به وزارت امور اقتصادی و دارایی اعلام دارد.
‌ز - دستگاه‌های دولتی که مابه‌التفاوتهای سازمان حمایت از مصرف‌کنندگان و تولیدکنندگان را مطابق قانون محاسبات عمومی کشور و سایر موارد‌قانونی دریافت می‌کنند مکلفند وجوه مربوط را مطابق قانون محاسبات عمومی کشور و سایر مقررات مربوط هزینه نمایند. مگر این که دارای آیین‌نامه‌مالی خاص باشند که در این صورت مطابق آن هزینه خواهند نمود.
ح - دولت موظف است برای سال 1372 قیمت‌گذاری محصولات تضمینی زراعی و دامی را به گونه‌ای تنظیم و اعلام نماید که علاوه بر قیمت تمام‌شده محصولات و با در نظر گرفتن شاخص تورم، سود مناسبی را که با فعالیتهای اقتصادی در بخش صنعت و بازرگانی هماهنگی داشته باشد ملحوظ‌دارد.
ط - در جهت رعایت عدالت اجتماعی دولت موظف است در طول سال 1372 مکانیزم یکسان نمودن پرداخت سوبسیدهای مصرفی به شهری،‌روستایی و عشایری را برای اجراء در سال 1373 تدوین نماید.
ی - به سازمان حمایت از تولیدکنندگان و مصرف‌کنندگان اجازه داده می‌شود که از محل درآمدهای خود نسبت به تأمین اعتبار مابه‌التفاوت قیمتهای‌مرغ، تخم‌مرغ، گوشت، برنج، آرد، مصوب شورای اقتصاد اقدام نموده و اعتبار مربوط را در اختیار وزارتخانه‌های فرهنگ و آموزش عالی، بهداشت،‌درمان و آموزش پزشکی آموزش و پرورش قرار دهد تا نسبت به توزیع بین دانشگاه‌ها و مؤسسات آموزش عالی و مراکز شبانه‌روزی اقدام شود.
ک - مبلغ سیصد میلیارد (300000000000) ریال از محل ردیف 266502 تحت عنوان حمایت ویژه دولت از بخش کشاورزی تلقی و اثر آن در‌محاسبه قیمتهای تضمینی محصولات کشاورزی و دامی منظور نخواهد شد.
‌این مبلغ تحت عنوان حمایت ویژه دولت از بخش کشاورزی به عنوان سوبسید کودهای کشاورزی و داروهای دامی اختصاص می‌یابد.
‌تبصره 6 -
‌الف - اجازه داده می‌شود:
1 - مبلغ هشتاد میلیارد (80000000000) ریال از اعتبار ردیف 503002 قسمت چهارم این قانون و مبلغ هفتاد میلیارد (70000000000) ریال از‌اعتبار ردیف 503145 قسمت چهارم این قانون جهت عملیات عمرانی ضروری (‌از جمله فرهنگی) بخشهای محروم و دهستانهای محروم واقع در‌بخشهای برخوردار اختصاص یابد تا به پروژه‌های مشخص با تعیین دستگاه اجرایی هزینه‌کننده و به صورت صد درصد تخصیص‌یافته و بر اساس‌پیشنهاد دفتر امور مناطق محروم کشور و موافقت رییس جمهور به مصرف برسد.
- دفتر امور مناطق محروم کشور - ریاست جمهور موظف است بیست درصد (20%) از اعتبارات این بند را صرف مسایل فرهنگی نماید.
- با تصویب هیأت وزیران مبلغ پنج میلیارد (5000000000) ریال از اعتبارات این بند علاوه بر سهمیه عادی جهت طرحهای عمرانی سیستان و‌بلوچستان اختصاص می‌یابد.
2 - مبلغ سی میلیارد (30000000000) ریال از اعتبار ردیف 503002 قسمت چهارم این قانون جهت هزینه‌های متفرقه عمرانی پیش‌بینی‌نشده و‌ضروری استانها و طرحهای عمرانی مناطق روستایی و عشایری به پیشنهاد وزارت کشور و تأیید سازمان برنامه و بودجه حسب نیاز بین استانهای کشور‌تقسیم و سهم هر استان با پیشنهاد استاندار و یا دستگاه اجرایی و تصویب کمیته برنامه‌ریزی استان به طرحهای مشخص اختصاص داده شود.
3 - ایجاد هر گونه تعهد برای سالهای بعد و همچنین شروع پروژه‌هایی که به تنهایی قابل بهره‌برداری نباشد با مبلغ بیش از سیصد و پنجاه میلیون(350000000) ریال از اعتبارات بندهای 1 و 2 این تبصره ممنوع است.
4 - مبلغ نود میلیارد (90000000000) ریال از اعتبار منظور در ردیف 503002 قسمت چهارم این قانون به منظور بازسازی مناطق مختلف کشور که‌در اثر عوامل غیر مترقبه از قبیل سیل، زلزله، خشکسالی و آتش‌سوزی، طوفان و یا پیشروی آب دریا خسارت دیده و یا می‌بیند اختصاص می‌یابد که‌لازم است ده درصد (10%) آن برای پیشگیری از وقوع این امور (‌از قبیل سیل‌بند و آبخیزداری) هزینه گردد.
‌این اعتبار به پیشنهاد وزارت کشور و تأیید سازمان برنامه و بودجه و تصویب هیأت وزیران بین استانهای آسیب‌دیده تقسیم می‌شود.
‌وزارت کشور می‌تواند از محل تسهیلات اعتباری سیستم بانکی تا مبلغ یکصد و پنجاه میلیارد (150000000000) ریال وام به مالکان واحدهای‌مسکونی، تجاری، صنعتی، معدنی، کشاورزی، بهداشتی و درمانی خسارت‌دیده در مناطق فوق‌الذکر اعطاء نماید.
‌مابه‌التفاوت سود و کارمزد تسهیلات اعطایی بانکی در لایحه بودجه سالهای آینده منظور خواهد شد.
‌دولت موظف است بازپرداخت تسهیلات اعطایی توسط بانکها را که در این بند پیش‌بینی شده است تضمین نماید. تضمین فوق نافی وظایف بانکها‌جهت وصول مطالبات معوق لاوصول فوق‌الذکر نخواهد بود.
‌استفاده‌کنندگان از تسهیلات اعتباری این بند ملزم به بازپرداخت مطالبات بانک بوده و عدم پرداخت آن در حکم تصرف غیر قانونی در اموال و وجوه‌دولتی است.
ب - مبلغ ده میلیارد (10000000000) ریال از اعتبار ردیف 503001 (‌هزینه‌های پیش‌بینی‌نشده) قسمت چهارم این قانون جهت هزینه‌های‌ضروری استانها در اختیار وزارت کشور قرار می‌گیرد.
ج - سازمان برنامه و بودجه، وزارت کشور و دفتر امور مناطق محروم کشور - ریاست جمهور حسب مورد مکلفند گزارش عملکرد این تبصره را هر‌چهار ماه یک بار به کمیسیونهای دیوان محاسبات و بودجه و امور مالی مجلس، برنامه و بودجه و شوراها و امور داخلی کشور مجلس شورای اسلامی‌تسلیم نمایند. همچنین استانداران موظفند هر چهار ماه یک بار گزارش عملکرد اعتباراتی را که در اجرای این تبصره در اختیار استانها گذارده می‌شود به‌اطلاع نمایندگان استان در مجلس شورای اسلامی برسانند.
‌د - زمین‌هایی که جهت مسکن آزادگان و جانبازان پنجاه درصد (50%) به بالا واگذار شده و می‌شود از پرداخت هزینه آماده‌سازی معاف هستند،‌وزارت مسکن و شهرسازی موظف است با استفاده از منابع داخلی شرکتهای مربوطه به میزان شش میلیارد (6000000000) ریال و از محل اعتبارات‌ردیف 503002 به میزان دوازده میلیارد (12000000000) ریال هزینه‌های لازم را با تصویب هیأت وزیران تأمین نماید.
تبصره 7 -
‌الف - به سازمان آموزش فنی و حرفه‌ای وزارت کار و امور اجتماعی اجازه داده می‌شود تا پنج درصد (5%) درآمد موضوع ماده 14 قانون کارآموزی‌حداکثر تا مبلغ یک میلیارد (1000000000) ریال را که از کلیه واحدهای صنعتی، تولیدی و خدماتی مشمول قوانین کار و تأمین اجتماعی وصول‌خواهد شد جهت تشویق، ترغیب و افزایش کارآیی کارکنانی که در تحقق اهداف سازمان و افزایش درآمد دولت فعالیت مؤثر دارند، هزینه نماید.
‌دستورالعمل این بند به پیشنهاد سازمان آموزش فنی و حرفه‌ای تهیه و به تصویب وزیر کار و امور اجتماعی خواهد رسید.
ب - تا سقف سه میلیارد (3000000000) ریال حاصل از اجرای بند (ب) ماده 38 قانون وصول برخی از درآمدهای دولت و مصرف آن در موارد‌معین و کمکهای داوطلبانه مردمی و دولتی به صندوق قرض‌الحسنه حمایت از فرصتهای شغلی منتقل می‌گردد.
‌هر گونه استخدام، خرید ساختمان و پرداخت هزینه‌های وزارت کار و امور اجتماعی و سازمانهای وابسته از محل وصولی این بند ممنوع و در حکم‌تصرف غیر قانونی در اموال دولتی است.
‌آیین‌نامه اجرایی این بند توسط وزارت کار و امور اجتماعی، وزارت امور اقتصادی و دارایی و سازمان برنامه و بودجه تهیه و تا پایان اسفند ماه 1371 به‌تصویب هیأت وزیران خواهد رسید.
ج - تا سقف دو میلیارد (2000000000) ریال حاصل از محل درآمد بند (ب) ماده 38 قانون فوق‌الذکر جهت احداث و تکمیل مراکز آموزشی و فنی‌و حرفه‌ای موضوع طرح شماره 31103265 اضافه می‌گردد.
‌د - به وزارت کار و امور اجتماعی اجازه داده می‌شود معادل پنج میلیارد (5000000000) ریال جهت تقویت مراکز کارآموزی سیار و اجرای‌برنامه‌های آموزشی و فنی و حرفه‌ای در پادگانها با هماهنگی ستاد فرماندهی کل قوا از طریق سازمان آموزش فنی و حرفه‌ای هزینه نماید.
‌آیین‌نامه نحوه اجرای این بند توسط وزارتخانه‌های کار و امور اجتماعی، دفاع و پشتیبانی نیروهای مسلح جمهوری اسلامی ایران و سازمان برنامه و‌بودجه تهیه و تا پایان اسفند ماه سال 1371 به تصویب هیأت وزیران خواهد رسید.
‌تبصره 8 -
‌الف -
1 - به وزارت آموزش و پرورش اجازه داده می‌شود اعتبارات سال 1372 مربوط به هزینه سرانه واحدهای آموزشی وابسته به خود را در مرکز و‌استانها بر اساس قانون "‌هزینه سرانه واحدهای آموزشی وابسته به وزارت آموزش و پرورش" مصوب 1360.10.21 توزیع و پرداخت و به هزینه قطعی‌منظور نماید.
‌منظور نمودن هزینه‌های پرسنلی ضمن هزینه سرانه واحدهای مذکور مجاز نخواهد بود.
2 - حداقل سه درصد (3%) از بودجه عمرانی فصل آموزش و پرورش صرف خرید مینی‌بوس و اتوبوس گردد، وسایل فوق‌الذکر جهت حضور‌دانش‌آموزان روستایی (‌راهنمایی و دبیرستان) در مدارس متمرکز استفاده خواهد شد.
ب - مبلغ سی میلیارد (30000000000) ریال از منابع سیستم بانکی پنجاه درصد (50%) به صورت قرض‌الحسنه و پنجاه درصد (50%) به صورت‌سایر تسهیلات بانکی با حداقل کارمزد به منظور تقویت تعاونی مصرف کارکنان و فرهنگیان وزارت آموزش و پرورش و سایر تعاونیهای کارمندی به‌ترتیب به نسبت چهارپنجم و یک‌پنجم به عنوان سرمایه در گردش در اختیار اتحادیه شرکتهای تعاونی مصرف کارکنان و فرهنگیان وزارت آموزش و‌پرورش و سایر تعاونیهای کارمندی قرار می‌گیرد.
‌دولت موظف است بازپرداخت تسهیلات اعطایی توسط بانکها را که در این بند پیش‌بینی گردیده است تضمین نماید. تضمین فوق نافی وظایف بانکها‌جهت وصول مطالبات معوق لاوصول فوق‌الذکر نخواهد بود.
‌استفاده‌کنندگان از تسهیلات اعتباری این بند ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در اموال و وجوه‌دولتی است.
ج - دولت مکلف است مابه‌التفاوت کارمزد قرض‌الحسنه و وام بانکی حاصل از اجرای قانون تأمین مسکن فرهنگیان را در مورد وامهایی که در سال1372 پرداخت می‌شود تعهد و پرداخت نماید.
بانکهای عامل موظفند بدون اخذ وثیقه و صرفاً بر اساس تأیید و معرفی آموزش و پرورش منطقه وام مسکن مورد نیاز معلمان مقیم روستا را با همین‌تسهیلات پرداخت نمایند.
‌د - کلیه شرکتها و کارخانجات دولتی و وابسته به نهادها و ارگانها موظفند حداقل دو درصد (2%) سود ناخالص سال قبل خود را در جهت تأمین‌فضاهای آموزشی و پرورشی مورد نیاز فرزندان لازم‌التعلیم پرسنل تحت پوشش خود و یا در جهت احداث، توسعه، تعمیر و تجهیز فضاهای آموزشی و‌پرورشی غیر اداری و ساخت مراکز فرهنگی، سینما، کتابخانه مورد نیاز سایر اقشار در سطح کشور به طور مستقیم به مصرف برسانند.
‌اجرای این بند توسط شرکتها با نظارت وزارتخانه‌های آموزش و پرورش و فرهنگ و ارشاد اسلامی انجام خواهد گرفت.
‌کل هزینه‌های انجام شده با تأیید وزارتین آموزش و پرورش و فرهنگ و ارشاد اسلامی جزء هزینه‌های قابل قبول مؤدیان مالیاتی تلقی و از درآمد‌مشمول مالیات آنها کسر خواهد شد.
‌آیین‌نامه اجرایی این بند توسط وزارتخانه‌های مزبور و سازمان برنامه و بودجه تهیه و به تصویب هیأت وزیران خواهد رسید.
ه - کلیه هزینه‌هایی که توسط اشخاص خیر اعم از حقیقی یا حقوقی و بخشهای مردمی برای مشارکت در امور عام‌المنفعه و تحت نظارت مراجع‌ذیربط صرف احداث و تکمیل فضاهای آموزشی و پرورشی، آموزشگاه‌های فنی و حرفه‌ای و اماکن ورزشی شود به عنوان هزینه‌های قابل قبول مالیاتی‌تلقی خواهد شد و از درآمد مشمول مالیات آن‌ها کسر می‌گردد.
‌ساخت و ساز فضاهای یاد شده و انتقال آنها به مراجع مربوط از پرداخت هر گونه عوارض و مالیات معاف است.
‌و - پنج درصد (5%) از عوارض شهرداریها در شهرهای: تهران، اصفهان، مشهد، شیراز، تبریز، کرج برای سال 1372 صرف احداث و تکمیل‌فضاهای آموزشی و پرورشی توسط شهرداریهای همان شهر خواهد شد.
‌ز - شهرداریها موظفند یک درصد (1%) از درآمد ناخالص سال 1372 خود را به احداث مراکز فرهنگی و هنری از قبیل سینما، کتابخانه، سالن تئاتر و‌اجتماعات اختصاص دهند که با نظر وزارت فرهنگ و ارشاد اسلامی و سازمان تبلیغات اسلامی در این زمینه هزینه گردد.
ح - آیین‌نامه اجرایی این تبصره بنا به پیشنهاد وزارتین آموزش و پرورش و فرهنگ و ارشاد اسلامی به تصویب هیأت وزیران خواهد رسید.
‌تبصره 9 -
‌الف - مبلغ سیصد و هشتاد میلیارد (380000000000) ریال از اعتبار ردیف 503041 موضوع جدول شماره 1 مندرج در قسمت نهم این قانون در‌اختیار وزارت دفاع و پشتیبانی نیروهای مسلح جمهوری اسلامی ایران قرار می‌گیرد تا در قالب برنامه‌های مصوب فرماندهی کل نیروهای مسلح‌جمهوری اسلامی ایران هزینه گردد. این اعتبار بنا به درخواست وزارت دفاع و پشتیبانی نیروهای مسلح جمهوری اسلامی ایران و به پیشنهاد سازمان‌برنامه و بودجه و تصویب هیأت وزیران و تأیید ستاد کل نیروهای مسلح جمهوری اسلامی ایران اختصاص می‌یابد.
‌پرداخت بدهیهای معوقه نیروهای مسلح جمهوری اسلامی ایران بابت آب، برق، سوخت، مخابرات و راه‌آهن و سایر بدهیها به شهرداریها، آستان قدس‌رضوی و سازمان اوقاف حداقل سی و سه میلیارد (33000000000) ریال از محل اعتبارات این بند بنا به پیشنهاد سازمان برنامه و بودجه و تصویب‌هیأت وزیران و تأیید ستاد کل نیروهای جمهوری اسلامی ایران تأمین خواهد شد.
ب - نیروهای مسلح جمهوری اسلامی ایران (‌نظامی و انتظامی) موظفند مهمات و تجهیزات نظامی مورد نیاز خود را از سازمان صنایع دفاع، صنایع‌الکترونیک و سازمان صنایع هوایی تأمین نمایند و صرفاً آن قسمت از تجهیزات نظامی که قابل تولید در داخل کشور نباشد منحصراً توسط وزارت دفاع‌و پشتیبانی نیروهای مسلح جمهوری اسلامی ایران از خارج خریداری گردد.
ج - تبصره 45 قانون بودجه سال 1364 کل کشور و تبصره 47 قانون بودجه سال 1359 کل کشور و سایر قوانین و مقررات مغایر با مفاد این تبصره‌ملغی می‌گردد.
‌د - نیروی انتظامی جمهوری اسلامی ایران موظف است که حداقل 40% از اعتبار ردیف 11102000 تحت عنوان برنامه احداث ساختمانهای‌انتظامی را صرف احداث ساختمانهای پاسگاه‌های مرزی و گذرگاه‌های مهم کشور نماید.
ه - گزارش نحوه مصرف اعتبارات مربوط به خرید کلیه اقلام دفاعی از محل این تبصره توسط حسابرسان منتخب هیأتی مرکب از اعضاء زیر و با‌همکاری وزارت دفاع و پشتیبانی نیروهای مسلح جمهوری اسلامی ایران تهیه می‌شود و در اختیار این هیأت قرار می‌گیرد.
1 - یکی از اعضاء کمیسیون امور دفاعی مجلس شورای اسلامی به انتخاب مجلس شورای اسلامی.
2 - یکی از اعضاء کمیسیون برنامه و بودجه مجلس شورای اسلامی به انتخاب مجلس شورای اسلامی.
3 - یکی از اعضاء کمیسیون دیوان محاسبات مجلس شورای اسلامی به انتخاب مجلس شورای اسلامی.
4 - یکی از اعضاء کمیسیون شوراها و امور داخلی کشور مجلس شورای اسلامی به انتخاب مجلس شورای اسلامی.
5 - رییس دیوان محاسبات کشور.
6 - معاون وزیر دفاع و پشتیبانی نیروهای مسلح جمهوری اسلامی ایران.
7 - معاون یا نماینده تام‌الاختیار رییس سازمان برنامه و بودجه.
‌ریاست هیأت با انتخاب اعضاء خواهد بود. و وظایف دبیرخانه هیأت به عهده وزارت دفاع می‌باشد.
‌اولین جلسه هیأت حداکثر تا پایان فروردین ماه 1372 با دعوت وزیر دفاع و پشتیبانی نیروهای مسلح جمهوری اسلامی ایران تشکیل می‌شود.
‌این هیأت موظف است حداقل ماهی یک بار تشکیل جلسه داده و جلسات هیأت با حضور دوسوم اعضاء رسمیت خواهد داشت و نتیجه بررسی‌گزارشات مذکور توسط هیأت به استحضار مقام معظم رهبری و ریاست جمهوری و ریاست مجلس شورای اسلامی می‌رسد. رسیدگی این هیأت نافی‌وظایف و مسئولیتهای دیوان محاسبات کشور نیست.
‌و - وزارتخانه‌های دفاع و پشتیبانی نیروهای مسلح جمهوری اسلامی ایران و کشور موظفند گزارش عملکرد این تبصره را هر شش ماه یک بار از‌طریق سازمان برنامه و بودجه به کمیسیونهای دفاع، برنامه و بودجه، شوراها و امور داخلی کشور و دیوان محاسبات و بودجه و امور مالی مجلس‌شورای اسلامی ارائه نمایند.
‌ز - خریدهای خارجی اقلام عمده دفاعی زیر نظر هیأتی مرکب از اعضاء زیر در حدود اعتبارات مصوب انجام می‌گیرد:
1 - نماینده رییس جمهور.
2 - نماینده رییس ستاد کل نیروهای مسلح جمهوری اسلامی ایران.
3 - نماینده وزیر دفاع و پشتیبانی نیروهای مسلح جمهوری اسلامی ایران.
4 - نمایند رییس ستاد مشترک ارتش جمهوری اسلامی ایران.
5 - نماینده ستاد مشترک سپاه پاسداران انقلاب اسلامی ایران.
6 - نماینده وزیر امور خارجه.
7 - سه نفر از نمایندگان کمیسیونهای برنامه و بودجه، امور دفاعی و سیاست خارجی مجلس شورای اسلامی به انتخاب مجلس شورای اسلامی.
‌یک نفر نماینده وزیر اطلاعات به عنوان ناظر در هیأت فوق‌الذکر شرکت می‌نماید.
ریاست هیأت با نماینده ریاست جمهوری اسلامی ایران می‌باشد و‌وظیفه دبیرخانه هیأت را وزارت دفاع و پشتیبانی نیروهای مسلح جمهوری اسلامی ایران عهده‌دار می‌باشد.
‌هیأت حداکثر تا پایان فروردین ماه سال 1372 با دعوت وزیر دفاع و پشتیبانی نیروهای مسلح جمهوری اسلامی ایران تشکیل می‌شود.
‌هیأت موضوع این بند مجاز به تأیید خریدهای خارجی قابل تولید در داخل نمی‌باشد.
همچنین افتتاح اعتبار اسنادی برای خریدهای مذکور توسط بانک‌مرکزی جمهوری اسلامی ایران و سایر بانکهای کشور قبل از تأیید هیأت موضوع این بند ممنوع می‌باشد.
ح - به سازمان برنامه و بودجه اجازه داده می‌شود در پایان هر سه ماه معادل ارزش خدمات ارائه شده راه‌آهن و بهای سوخت، آب، برق و مخابرات‌مصرفی همان سال نیروهای مسلح جمهوری اسلامی ایران را در صورت عدم پرداخت توسط دستگاه‌های ذیربط با کسب موافقت ستاد کل از اعتبارات‌دستگاه‌های ذیربط کسر و به دستگاه طلبکار پرداخت نماید. همچنین هزینه‌های سوخت، آب و برق، مخابرات و تعمیرات خانه‌های سازمانی توسط‌بهره‌بردار و هزینه‌های واحدهایی از نیروهای مسلح جمهوری اسلامی ایران که به کارهای انتفاعی می‌پردازند از محل درآمدهای مزبور پرداخت خواهد‌شد.
ط - به نیروهای مسلح جمهوری اسلامی ایران اجازه داده می‌شود به هر میزان که در فصل اول بودجه از محل کاهش پرسنل با مجوز ستاد کل‌صرفه‌جویی نمایند اعتبارات مزبور را در جهت تقویت کادر موجود به مصرف رسانیده و یا با هماهنگی ستاد کل نیروهای مسلح جمهوری اسلامی ایران‌و سازمان برنامه و بودجه به سایر فصول منتقل نمایند. هر نوع جابجایی اعتبارات صندوقهای بازنشستگی نیروهای نظامی ممنوع می‌باشد.
ی - در اجرای تبصره 9 قانون برنامه اول توسعه اقتصادی، اجتماعی و فرهنگی جمهوری اسلامی ایران به وزارت دفاع و پشتیبانی نیروهای مسلح‌جمهوری اسلامی ایران اجازه داده می‌شود با توجه به تخصصها و تواناییها و ظرفیت نیروهای تحت نظر خود با حفظ کامل توان رزمی برای اجرای‌طرحها و پروژه‌های عمرانی با دستگاه‌های اجرایی کشور قرارداد پیمانکاری منعقد نماید.
‌کلیه وجوه دریافتی از بابت قراردادهای مذکور به حساب درآمد عمومی واریز و معادل آن تا سقف دویست میلیارد (200000000000) ریال از محل‌اعتبار مربوطه در قسمت چهارم این قانون ردیفهای (503148 و 503149) جهت انجام هزینه‌های مربوطه بر حسب مبلغ قرارداد در اختیار واحد‌پیمانکار قرار خواهد گرفت.
‌نظارت مالی موضوع ماده 90 قانون محاسبات عمومی کشور در مورد اعتبارات مذکور به عهده وزیر دفاع و پشتیبانی نیروهای مسلح جمهوری اسلامی‌ایران یا فرمانده نیروی مربوطه می‌باشد و اختیارات و وظایفی که در قانون مذکور به عهده ذیحساب است به عهده مسئول امور مالی در واحد طرف‌قرارداد می‌باشد که با حکم فرمانده نیرو در واحد مربوط و وزارت دفاع و پشتیبانی نیروهای مسلح جمهوری اسلامی ایران به این سمت منصوب‌می‌گردد.
‌تبصره 10 -
‌الف - مبلغ پنج میلیارد (5000000000) ریال اعتبار منظور در ردیف 129026 جهت راه‌اندازی بیمارستانهای آماده بهره‌برداری در سطح کشور و‌مراکز قرنطینه‌ای و استخدام کادر مورد نیاز آنها اختصاص یافته و حسب مورد به پیشنهاد وزارت بهداشت، درمان و آموزش پزشکی و تأیید سازمان‌برنامه و بودجه به سقف اعتبارات جاری دانشگاه‌ها و دانشکده‌های علوم پزشکی و سازمانهای منطقه‌ای بهداشت و درمان استانها افزوده خواهد شد.
‌مبلغ هفت میلیارد (7000000000) ریال از ردیف 129002 به حساب هیأت امناء واریز می‌گردد تا صرف راه‌اندازی و تجهیز و پرداختهای بیمارستانهای‌همکار هیأت امناء ارزی برای درمان بیماران پیوند کلیه، جراحی چشم، قلب و بیماران سرطان خون شود.
‌شرایط واردات مواد و وسایل و ثبت سفارش و پرداختها و دریافتها فقط تابع آیین‌نامه‌ای است که به تصویب وزیر بهداشت، درمان و آموزش پزشکی‌خواهد رسید.
واردات فوق از هر گونه مالیات، عوارض، حقوق گمرکی، ثبت سفارش و سود بازرگانی معاف است.
ب - وزارت بهداشت، درمان و آموزش پزشکی پس از تصویب هیأت وزیران مجاز است جهت راه‌اندازی واحدهای مندرج در بند "‌الف" و مراکز‌بهداشتی و درمانی بیمارستانها توسعه‌یافته نسبت به استخدام کادر مورد لزوم اقدام نماید.
ج - معادل درآمدهای اکتسابی هر یک از سازمانهای منطقه‌ای بهداشت و درمان استانها موضوع قانون استفاده از درآمدهای اختصاصی وزارت‌بهداشت، درمان و آموزش پزشکی مصوب 1365.5.7 مجلس شورای اسلامی و درآمد حاصل از قراردادهای خاص موضوع قانون تأمین خدمات‌درمانی مستخدمین دولت مصوب 1351.12.27 پس از واریز به خزانه از محل درآمد اختصاصی ردیف 129000 قسمت چهارم این قانون در اختیار‌سازمان منطقه‌ای بهداشت و درمان استان ذیربط قرار می‌گیرد.
‌بیست درصد (20%) از منابع فوق جهت ایجاد فاضلاب و دستگاه زباله‌سوز و تأمین بهداشت محیط بیمارستانها و تعمیر و تکمیل خانه‌های بهداشت و‌مراکز بهداشتی و درمانی شهری و روستایی اختصاص می‌یابد.
‌آیین‌نامه اجرایی این بند حداکثر ظرف دو ماه از تاریخ تصویب این قانون با پیشنهاد مشترک وزارت بهداشت، درمان و آموزش پزشکی و سازمان برنامه و‌بودجه به تصویب هیأت وزیران خواهد رسید.
‌د - آیین‌نامه‌های اجرایی اعتبارات ردیفهای 129022 (‌وزارت بهداشت، درمان و آموزش پزشکی - کمیته امداد امام) و 129023 (‌وزارت بهداشت،‌درمان و آموزش پزشکی - کمیته امداد امام - طرح شهید رجایی) قسمت چهارم این قانون و نیز آیین‌نامه تشخیص مشمولین موضوع اعتبارات ردیف‌اخیرالذکر تا پایان سال جاری بنا به پیشنهاد کمیته امداد امام و تأیید وزارتخانه‌های بهداشت، درمان و آموزش پزشکی و امور اقتصادی و دارایی و‌سازمان برنامه و بودجه به تصویب هیأت وزیران خواهد رسید.
ه - وزارت امور اقتصادی و دارایی موظف است در سال 1372 از هر نخ سیگار وارداتی مبلغ دو (2) ریال و از هر کیلو پسته صادراتی مبلغ (200)‌ریال دریافت و وجوه دریافتی را به حساب درآمدهای عمومی به ترتیب در ردیفهای 593800 و 593900 قسمت سوم این قانون واریز نماید.
- معادل صد درصد (100%) از وجوه دریافتی از سیگار وارداتی و حداکثر شصت (60%) درصد از وجوه دریافتی از پسته صادراتی از محل اعتبار ردیف503174 قسمت چهارم این قانون به منظور افزایش کمکهای نقدی و جنسی به مددجویان و مشمولین طرح شهید رجایی در اختیار کمیته امداد امام قرار‌می‌گیرد.
‌و - دولت موظف است کلیه وجوهی را که به موجب ماده 18 اساسنامه جمعیت هلال احمر وصول می‌نماید، به خزانه واریز و معادل آن را تا سقف‌شصت و شش میلیارد و پانصد (66500000000) ریال در مقاطع ماهانه در اختیار جمعیت مزبور قرار دهد.
‌ز - به منظور تسریع در انجام عملیات و همچنین بهره‌برداری بهینه از بیمارستانهای غیر آموزشی نیمه تمام، اجازه داده می‌شود بنا به پیشنهاد وزارت‌بهداشت، درمان و آموزش پزشکی و تصویب هیأت وزیران طرحها و واحدهای فوق‌الذکر به افراد حقیقی و حقوقی واجد شرایط واگذار گردد.
‌درآمد حاصل از اجرای این بند به حساب درآمد عمومی ردیف 422800 قسمت سوم این قانون واریز می‌شود و معادل آن از محل ردیف 503171‌قسمت چهارم این قانون بنا به تشخیص وزارت بهداشت، درمان و آموزش پزشکی و سازمان برنامه و بودجه به اعتبار مصوب طرحهای بیمارستانی‌اضافه می‌گردد.
ح - به سازمان بهزیستی اجازه داده می‌شود به منظور استفاده بهینه از امکانات بالقوه منقول و غیر منقول خود نسبت به فروش آنها به قیمت روز‌اقدام و درآمد حاصله را جهت ایجاد و تجهیز مراکز نگهداری و حمایتی مصرف نماید. سازمان مذکور موظف است گزارش اقدامات انجام شده را هر‌شش ماه یک بار به کمیسیونهای بهداری و بهزیستی و برنامه و بودجه مجلس شورای اسلامی ارائه نماید.
ط - دولت مکلف است باقیمانده مطالبات سازمان تأمین اجتماعی لغایت سال 1372 را با توافق سازمان مذکور در سقف بیست میلیارد(20000000000) ریال از محل واگذاری سهام کارخانجات و مؤسسات دولتی و ملی شده تأدیه و تسویه نماید.
ی - معادل پنجاه درصد (50%) مبالغ واریز شده به خزانه موضوع تبصره 2 ماده واحده قانون اصلاح بند 2 و تبصره 2 ماده 5 قانون لزوم بازآموزی و‌نوآموزی جامعه پزشکی و ارتقاء سطح دانش پزشکی آنها مصوب 1371.6.15 به منظور اجراء و اشاعه فرهنگ اسلامی در جوامع پزشکی و‌پیراپزشکی و طرح جداسازی و ارائه خدمات بهداشتی و درمانی به زنان و مردان در ردیف درآمدهای 129000 منظور و در اختیار وزارت بهداشت،‌درمان و آموزش پزشکی قرار می‌گیرد.
ک - وزارتخانه‌ها و مؤسسات دولتی و شرکتها و کارخانجات و مؤسساتی که شمول قانون بر آنها مستلزم ذکر نام است در صورتی که بخواهند طبق‌ضوابط ایجاد بیمارستان اختصاصی بنمایند موظفند حق بیمه غیر درمانی کارکنان خود را کمافی‌السابق به سازمان تأمین اجتماعی و یا وزارت بهداشت،‌درمان و آموزش پزشکی پرداخت نمایند.
ل - کلیه طرحهای بیمارستانی موضوع قسمت دوم پیوست شماره 1 این قانون می‌توانند از تسهیلات و مزایای مقرر شده در قانون نحوه ایجاد‌تسهیلات لازم برای تسریع در احداث و تکمیل بیمارستانهای 96 شهر کشور مصوب 1369.6.25 مجلس شورای اسلامی استفاده و بهره‌مند گردند.
‌تبصره 11 -
‌الف - بانک مرکزی جمهوری اسلامی ایران موظف است در سال 1372 مبلغ بیست میلیارد (20000000000) ریال از تسهیلات بانکی کوتاه‌مدت(‌حداکثر یک‌ساله) را به صورت وام در اختیار سازمان تعاون مصرف شهر و روستا قرار دهد تا در جهت کالارسانی به مردم به مصرف برساند، وام مزبور‌در نیمه اول سال حداکثر در چهار نوبت پرداخت و یک سال بعد از هر پرداخت تسویه گردد.
ب - به منظور حمایت از تسهیل امر ازدواج، بانک مرکزی جمهوری اسلامی ایران موظف است دویست میلیارد (200000000000) ریال از منابع‌قرض‌الحسنه بانکها به نسبت سپرده قرض‌الحسنه آنها در اختیار مزدوجین سالهای 1371 و 1372 قرار دهد.
‌حداقل ده درصد (10%) از وام ازدواج این بند به جانبازان اختصاص می‌یابد.
‌وام پرداختی حداقل یک میلیون ریال (1000000) و حداکثر دو میلیون (2000000) ریال و مدت بازپرداخت آن سه سال خواهد بود.
‌دولت موظف است بازپرداخت تسهیلات اعطایی این بند را تضمین و اقساط معوق لاوصول را در لوایح بودجه سالهای بعد منظور نماید. تضمین فوق‌نافی وظایف بانکها در وصول مطالبات مربوط نمی‌باشد.
‌آیین‌نامه اجرایی این بند ظرف یک ماه توسط بانک مرکزی جمهوری اسلامی ایران تهیه و به تصویب هیأت وزیران می‌رسد.
‌تبصره 12 -
‌الف- اجازه داده می‌شود به منظور فراهم آمدن موجبات تسریع در رفع اختلافات مربوط به ساختمانها، تأسیسات و اراضی وزارتخانه‌ها،‌دستگاه‌های دولتی و نهادهای انقلاب اسلامی، نیروهای نظامی و انتظامی، شهرداریها، سازمان تأمین اجتماعی و هلال احمر که درگذشته بر اساس‌نیازها و ضرورتهای مختص اوایل انقلاب اسلامی و جنگ تحمیلی بدون اخذ مجوز قانونی و موافقت متصرف پیشین یا با اجازه متصرف پیشین از‌یکدیگر تصرف گردیده در حال حاضر مورد نیاز متصرفین پیشین می‌باشد کمیسیونی با مسئولیت رییس سازمان برنامه و بودجه و با حضور وزراء مسکن‌و شهرسازی، امور اقتصادی و دارایی، (‌یا معاونین آنها) و وزراء یا بالاترین مقام اجرایی دستگاه‌های مستقل طرف اختلاف و یا نمایندگان تام‌الاختیار‌آنها، تشکیل گردد.
ب - آراء صادره کمیسیون برای دستگاه‌های اجرایی ذیربط لازم‌الاجراء می‌باشد لیکن در صورت عدم اجرای آراء مذکور در مهلت تعیین شده به هر‌دلیل توسط دستگاه‌های اجرایی ذیربط، سازمان برنامه و بودجه مکلف است مبلغ ارزیابی مایملک مورد تصرف را بنا به پیشنهاد کمیسیون بر حسب‌مورد بدون الزام به رعایت محدودیتهای جابجایی در بودجه جاری و عمرانی سال 1372 دستگاه مذکور کسر و به بودجه دستگاه اجرایی ذینفع اضافه‌نماید.
ج - آیین‌نامه اجرایی این تبصره ظرف مدت یک ماه از تاریخ تصویب توسط اعضاء ثابت کمیسیون تهیه و به تصویب هیأت وزیران خواهد رسید
‌تبصره 13 - خرید هر نوع اتومبیل سواری داخلی و خارجی به جز آمبولانس در سال 1372 برای کلیه وزارتخانه‌ها، سازمانها و مؤسسات و‌شرکتهای دولتی و شرکتهایی که شمول قانون بر آنها مستلزم ذکر نام است تحت هر شرایطی ممنوع است.
‌تبصره 14 - ضرایب تعیین شده در ماده 10 قانون "‌وصول برخی از درآمدهای دولت و مصرف آن در موارد معین" موضوع ماده (5) قانون وصول‌مالیات مقطوع از بعضی کالاها و خدمات مصوب 1366.3.26 مربوط به حق ثبت سفارش کالاهای وارداتی در سال 1372 به شرح زیر تغییر می‌یابد:
‌به ازاء هر دلار یا معادل آن در مورد سایر ارزها، برای کالاهای اساسی مبلغ پنج (5) ریال و در مورد سایر کالاها مبلغ بیست (20) ریال تعیین می‌شود.
‌تبصره 15 - اجازه داده می‌شود حداکثر تا ده درصد (10%) از مجموع اعتبارات عمرانی و دو درصد (2%) از مجموع اعتبارات جاری این قانون بنا‌به پیشنهاد سازمان برنامه و بودجه و تصویب هیأت وزیران بدون الزام به رعایت قانون محاسبات عمومی کشور و سایر مقررات عمومی دولت و با‌رعایت قانون نحوه هزینه کردن اعتباراتی که به موجب قانون از رعایت قانون محاسبات عمومی و سایر مقررات عمومی دولت مستثنی هستند هزینه‌گردد.
‌تبصره 16 -
‌الف - مبلغ هشتاد میلیارد (80000000000) ریال اعتبار منظور در ردیف 503079 قسمت چهارم این قانون به پروژه‌های کوچک جدید و تکمیل‌پروژه‌های نیمه تمام استانی که در مناطق عشایری و بخشهای محروم و دهستانهای محروم واقع در بخشهای برخوردار از حداقل ده درصد (10%) و در‌سایر بخشها و روستاها حداقل سی درصد (30%) و در شهرها پنجاه درصد (50%) اعتبار آنها به وسیله مردم (‌اعم از نقدی و جنسی، منقول و غیر منقول‌و نیروی انسانی) تأمین شود، اختصاص می‌یابد اعتبار هر استان به پیشنهاد استاندار و یا مسئول دستگاه اجرایی مربوط و تصویب کمیته برنامه‌ریزی‌استان بین طرحها و پروژه‌های مذکور توزیع خواهد گردید.
1 - حداکثر سی درصد (30%) اعتبارات این بند در شهرها و حداقل هفتاد درصد (70%) آن باید در روستاها و مناطق عشایری هزینه گردد. وجوهی‌که بابت خودیاری داوطلبانه و مشارکت برای اجرای طرحهای عمرانی موضوع این بند پرداخت می‌گردد در مورد مؤدیان مالیاتی از درآمد مشمول‌مالیات آنها کسر خواهد گردید.
2 - از محل اعتبار موضوع این تبصره شروع پروژه‌هایی که به تنهایی قابل بهره‌برداری نباشد و با بیش از سیصد میلیون (300.000.000) ریال هزینه‌ممنوع است. پروژه‌های مذکور توسط کمیته برنامه‌ریزی استان تعیین و تصویب می‌شود.
ب - سازمان برنامه و بودجه مکلف است گزارش عملکرد این تبصره را هر چهار ماه یک بار به کمیسیون برنامه و بودجه مجلس شورای اسلامی‌تسلیم نماید.
ج - اجازه داده می‌شود مبلغ ده میلیارد (10000000000) ریال اعتبار ردیف 503156 قسمت چهارم این قانون در اختیار وزارت آموزش و پرورش‌قرار گیرد تا نسبت به تکمیل فضاهای آموزشی نیمه‌تمامی که توسط افراد خیر و با مشارکت آنان ساخته شده است و همچنین طرحهای استانی در دست‌اجرا اختصاص یابد.
‌آیین‌نامه اجرایی این تبصره به پیشنهاد سازمان برنامه و بودجه به تصویب هیأت وزیران می‌رسد.
‌د - دریافت هر گونه وجهی به اجبار تحت عنوان خودیاری و امثال آن ممنوع و قابل تعقیب می‌باشد.
‌تبصره 17 -
‌الف - مبلغ هجده میلیارد (18000000000) ریال اعتبار جاری بنا به پیشنهاد وزارت فرهنگ و آموزش عالی و تصویب هیأتهای امناء و مبلغ پانزده‌میلیارد (15000000000) ریال اعتبار عمرانی بنا به پیشنهاد هیأتهای امناء و تأیید وزارت فرهنگ و آموزش عالی و سازمان برنامه و بودجه در ردیف503072 (‌اعتبار مورد نیاز دانشگاه‌ها و مؤسسات آموزش عالی و پژوهشی - کمک) تعیین و به سقف اعتبار مصوب هر یک از مؤسسات مزبور اضافه‌می‌شود و به شرح زیر قابل مصرف خواهد بود:
1 - بیست و پنج درصد (25%) از اعتبار جاری جهت توسعه دوره‌های کارشناسی ارشد و دکتری در دانشگاه‌ها و مؤسسات آموزش عالی و‌پژوهشی به نسبت تعداد دانشجویان این دوره‌ها در مؤسسات آموزش عالی.
2 - ده درصد (10%) از اعتبار جاری جهت اجرای تبصره‌های 46 و 47 قانون برنامه اول توسعه اقتصادی، اجتماعی و فرهنگی جمهوری اسلامی‌ایران.
3 - ده درصد (10%) از اعتبار جاری برای پشتیبانی امور تحقیقاتی دانشگاه‌ها و مؤسسات آموزش عالی و پژوهشی.
4 - ده درصد (10%) از اعتبار جاری برای فعالیتهای فرهنگی، فوق برنامه و تربیت بدنی.
5 - بقیه اعتبار جاری جهت کسری هزینه‌های دانشگاه‌ها و مؤسسات آموزش عالی و تحقیقاتی.
6 - مبلغ دوازده میلیارد (12000000000) ریال از اعتبار عمرانی صرفاً برای جبران کمبود اعتبار سال جاری پروژه‌های در دست اجرا (‌منظور در‌پیوست شماره 1 قانون) و مبلغ سه میلیارد (3000000000) ریال الباقی اعتبار عمرانی برای تعمیرات اساسی ساختمانها و تأسیسات دانشگاه‌ها و‌مؤسسات آموزش عالی و پژوهشی مربوطه.
7 - مبلغ یک میلیارد و پانصد میلیون (1500000000) ریال از اعتبار جاری به دانشگاه پیام نور و مبلغ یک میلیارد و پانصد میلیون (1500000000)‌ریال از ردیف فوق به بودجه عمرانی دانشگاه بین‌المللی امام خمینی اختصاص می‌یابد.
8 - مبلغ سه میلیارد (3000000000) ریال از اعتبار منظور در ردیف 503072 قسمت چهارم این قانون در اختیار ستاد رسیدگی به امور آزادگان قرار‌می‌گیرد تا جهت آموزش و کمک هزینه تحصیلی آزادگان در سطوح عالی به مصرف برسد.
‌از مبلغ فوق دو میلیارد (2000000000) ریال جهت آموزش و وام کمک هزینه تحصیلی آزادگان دانش‌آموز پایین‌تر از دیپلم در اختیار ستاد رسیدگی به‌امور آزادگان قرار می‌گیرد.
ب - مبلغ شش میلیارد (6000000000) ریال اعتبار جاری بنا به پیشنهاد وزارت بهداشت، درمان و آموزش پزشکی و تصویب هیأتهای امناء و مبلغ‌یازده میلیارد (11000000000) ریال اعتبار عمرانی بنا به پیشنهاد هیأتهای امناء و تأیید وزارت بهداشت، درمان و آموزش پزشکی و سازمان برنامه و‌بودجه در ردیف 503104 (‌اعتبار مورد نیاز دانشگاه‌ها و دانشکده‌های علوم پزشکی - کمک) تعیین و به سقف اعتبار مصوب هر یک از مؤسسات‌مزبور اضافه می‌شود و به شرح زیر قابل مصرف خواهد بود:
1 - پانزده درصد (15%) از اعتبار جاری جهت اجرای تبصره‌های 46 و 47 قانون برنامه اول توسعه اقتصادی، اجتماعی و فرهنگی جمهوری‌اسلامی ایران.
2 - ده درصد (10%) از اعتبار جاری جهت توسعه دوره‌های تخصصی و فوق‌تخصصی در دانشگاه‌ها و دانشکده‌های علوم پزشکی.
3 - بقیه اعتبار جاری جهت کسری هزینه‌های دانشگاه‌ها و دانشکده‌های علوم پزشکی.
4 - مبلغ هشت میلیارد (8000000000) ریال از اعتبار عمرانی صرفاً برای جبران کمبود اعتبار سال جاری طرحهای در دست اجرا (‌منظور در‌پیوست شماره 1 قانون) و مبلغ سه میلیارد (3000000000) ریال الباقی اعتبار عمرانی برای تعمیرات اساسی ساختمانها و تأسیسات دانشگاه‌ها و‌دانشکده‌های علوم پزشکی.
ج - به منظور رفع تنگناها و مشکلات خوابگاه‌های دانشجویی بانک مرکزی جمهوری اسلامی ایران مکلف است اعتبارات مورد نیاز را حداکثر تا‌مبالغ زیر از طریق سیستم بانکی کشور به صورت قرض‌الحسنه و یا وام مشارکت و سایر عقود اسلامی با اولویت قرض‌الحسنه بدون استفاده از اعتبارات‌عمومی دولت به شرح زیر در اختیار وزارتخانه‌های مشروحه ذیل و سازمان صدا و سیمای جمهوری اسلامی ایران قرار دهد، چنانچه هر یک از‌وزارتخانه‌ها یا سازمان مذکور تسهیلات این بند را جذب ننمودند با موافقت سازمان برنامه و بودجه به وسیله هر یک از وزارتخانه‌های دیگر قابل‌استفاده خواهد بود.
بازپرداخت اقساط وامهای مزبور را دولت از طریق سازمان برنامه و بودجه تضمین می‌نماید.
‌تضمین فوق نافی وظایف بانکها جهت وصول مطالبات معوق لاوصول فوق‌الذکر نخواهد بود.
‌استفاده‌کنندگان از تسهیلات اعتباری این تبصره ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در اموال و‌وجوه دولتی است.
1 - مبلغ بیست و پنج میلیارد (25000000000) ریال جهت تکمیل و احداث خوابگاه‌های دانشجویی و مبلغ ده میلیارد (10000000000) ریال‌جهت خرید ساختمان و تبدیل آن به خوابگاه‌های دانشجویی در اختیار وزارت فرهنگ و آموزش عالی.
2 - مبلغ پانزده میلیارد (15000000000) ریال جهت تکمیل و احداث خوابگاه‌های دانشجویی و مبلغ هفت میلیارد (7000000000) ریال جهت‌خرید ساختمان و تبدیل آن به خوابگاه‌های دانشجویی در اختیار وزارت بهداشت، درمان و آموزش پزشکی.
3 - مبلغ شش میلیارد (6000000000) ریال جهت تکمیل و احداث خوابگاه‌های دانشجویی و مبلغ دو میلیارد و پانصد (2500000000) ریال‌جهت خرید ساختمان و تبدیل آن به خوابگاه‌های دانشجویی در اختیار وزارت آموزش و پرورش.
4 - مبلغ شش میلیارد و ششصد و پنجاه میلیون (6650000000) ریال جهت تکمیل و احداث خوابگاه‌های دانشجویی و یا خرید ساختمان و‌تبدیل آن به خوابگاه دانشجویی به تناسب ظرفیت دانشجویی و نیاز هر یک در اختیار وزارت فرهنگ و ارشاد اسلامی و سازمان صدا و سیمای‌جمهوری اسلامی ایران.
5 - مبلغ ده میلیارد (10000000000) ریال وام با استفاده از تسهیلات بانکی جهت کمک به دانشجویان دانشگاه‌ها و مؤسسات آموزش عالی‌وزارتین فرهنگ و آموزش عالی و بهداشت، درمان و آموزش پزشکی در اختیار صندوق رفاه دانشجویان قرار می‌گیرد تا پس از فراغت از تحصیل‌بازپرداخت نمایند.
‌د - کلیه دستگاه‌های اجرایی که از بودجه جاری و عمرانی تحقیقات استفاده می‌نمایند موظف می‌باشند حداقل پانزده درصد (15%) از اعتبارات‌مذکور را از طریق دانشگاه‌ها و مؤسسات آموزش عالی و پژوهشی وابسته به وزارت فرهنگ و آموزش عالی، وزارت بهداشت، درمان و آموزش‌پزشکی، جهاد دانشگاهی، دانشگاه‌های غیر دولتی، مؤسسات آموزشی و تحقیقاتی وزارت کار و امور اجتماعی و وزارت آموزش و پرورش هزینه‌نمایند.
‌سازمان برنامه و بودجه به هنگام مبادله موافقتنامه و تخصیص اعتبار موظف به رعایت مفاد این بند می‌باشد. دستگاه‌های مستثنی از مفاد این بند توسط‌شورای پژوهشهای علمی کشور تعیین می‌گردند.
ه - طرحهای دانشگاههای ذیل ردیفهای وزارت مسکن و شهرسازی، وزارت فرهنگ و آموزش عالی، وزارت بهداشت، درمان و آموزش پزشکی،‌مشمول تسهیلات قانونی اجرای طرحهای عمرانی دانشگاه‌های وزارت فرهنگ و آموزش عالی و وزارت بهداشت، درمان و آموزش پزشکی می‌باشد و‌می‌توانند از اعتبارات عمرانی بند (‌الف) و (ب) نیز استفاده نمایند.
‌تبصره 18 - اعتبارات سال 1372 موافقتنامه طرحهای عمرانی ملی و استانی منظور در پیوست شماره (1) این قانون حداکثر تا بیست و پنج درصد(25%) به استثنای طرحهای موضوع بند "ج" این تبصره به شرح ذیل قابل افزایش می‌باشد:
‌الف - از محل کاهش اعتبار سایر طرحهای عمرانی در داخل هر برنامه با پیشنهاد و تأیید بالاترین مقام دستگاه اجرایی ذیربط و موافقت سازمان‌برنامه و بودجه و یا سازمان برنامه و بودجه استان مربوط حسب مورد.
ب - از محل کاهش اعتبارات طرحهای سایر برنامه‌های همان فصل بنا به پیشنهاد و تأیید بالاترین مقام دستگاه یا دستگاه‌های اجرایی ذیربط و‌موافقت سازمان برنامه و بودجه مشروط بر آن که کاهش و یا افزایش اعتبارات کل هر برنامه از ده درصد (10%) تجاوز ننماید.
ج - افزایش اعتبار طرحهای منظور در قسمت دوم پیوست شماره (1) این قانون که به عنوان طرحهای مهم مشخص گردیده و یا خاتمه آنها سال1372 خواهد بود، حداکثر تا میزان اعتبار سال بعد و طرحهایی که پایان آنها سال 1373 مشخص گردیده است و نیز طرحهای موضوع تبصره 16 این‌قانون و اعتبارات مربوط به بازسازی مناطق آسیب‌دیده از حوادث غیر مترقبه، بدون الزام به رعایت محدودیتهای مندرج در بندهای (‌الف) و (ب)‌حداکثر تا مبلغ چهارصد میلیارد (400000000000) ریال از محل کاهش سایر طرحهای ملی به پیشنهاد سازمان برنامه و بودجه و تصویب هیأت وزیران‌مجاز می‌باشد. حداقل سی درصد (30%) از اعتبار فوق بایستی به طرحهای فصل آب اختصاص یابد.
‌د - افزایش اعتبارات طرحهای عمرانی استانی در هر فصل از محل کاهش اعتبارات سایر فصول تا میزان پنج درصد (5%) با رعایت مفاد بندهای(‌الف) و (ب) این تبصره و مازاد بر آن فقط برای یک بار در سال با پیشنهاد دستگاه اجرایی مربوط و موافقت کمیته برنامه‌ریزی استان مجاز خواهد بود.
ه - هر گونه کاهش اعتبارات استانی و ملی بخشهای محروم و دهستانهای محروم واقع در بخشهای برخوردار و اعتبارات روستایی و عشایری و‌همچنین کاهش اعتبار هر یک از طرحهای مهم و عمده طرحهایی که در سال 1372 خاتمه می‌یابد منظور در پیوست شماره (1) این قانون ممنوع‌می‌باشد.
‌تبصره 19 -
‌الف - اجازه داده می‌شود اعتبار منظور در ردیف 105004 قسمت چهارم این قانون تحت عنوان "‌وزارت کشور - شهرداریها" بنا به پیشنهاد وزارت‌کشور و موافقت سازمان برنامه و بودجه و تصویب هیأت وزیران بین شهرداریهای کشور توزیع شود. اعتبار موضوع این بند فقط به مصرف هزینه‌شهرهای زیر هفتاد و پنج هزار (75000) نفر جمعیت و غیر مراکز استانها به استثنای شهرهای زاهدان ، یاسوج، بوشهر، شهرکرد و ایلام خواهد رسید.
ب - اعتبارات ردیفهای 503006 و 503007 منظور در قسمت چهارم این قانون به شرکتهای واحد اتوبوسرانی و مینی‌بوسرانی وابسته به شهرداریها‌اختصاص خواهد داشت و با پیشنهاد وزارت کشور سهم هر یک از شرکتهای واحد اتوبوسرانی و مینی‌بوسرانی و واحدهای اتوبوسرانی وابسته به‌شهرداریها از محل اعتبارات ردیفهای بالا تخصیص می‌یابد.
‌فقط پنجاه درصد (50%) از اعتبار ردیفهای 503006 و 503007 به اتوبوسرانی شهرهای تهران، مشهد، شیراز، اصفهان و تبریز تعلق گیرد و بقیه بین سایر‌شهرهای کشور تقسیم گردد.
ج - خزانه داری کل مکلف است وجوهی را که طبق قوانین و مقررات مربوط توسط وزارتخانه‌ها، مؤسسات دولتی و شرکتهای دولتی به نام‌شهرداریها وصول و در حسابهای خزانه‌داری کل متمرکز می‌گردد جهت تأمین خودکفایی و تقسیم بین شهرداریها در اختیار وزارت کشور - سازمان‌شهرداریها قرار دهد.
‌د - مبلغ یک میلیارد و پانصد (1500000000) ریال از محل درآمدهای حاصل از اجرای تبصره 46 قانون بودجه سال 1364 در اختیار وزارت کشور‌قرار گیرد تا در شهرهای واقع در بخشهای محروم تقسیم و صرف هزینه تأمین تأسیسات زیربنایی در آن شهرها شود.
‌وزارت کشور موظف است عملیات موضوع این تبصره را هر چهار ماه یک بار به سازمان برنامه و بودجه و کمیسیونهای برنامه و بودجه، شوراها و امور‌داخلی کشور، دیوان محاسبات و بودجه و امور مالی مجلس شورای اسلامی گزارش نماید.
ه - مبلغ سه میلیارد (3000000000) ریال اعتبار از محل اعتبار ردیف 503145 قسمت چهارم این قانون در اختیار وزارت کشور قرار می‌گیرد تا‌جهت عملیات عمرانی ضروری و خدمات زیربنایی شهرداریهای نیازمند توزیع نماید.
‌تبصره 20 -
‌الف - کلیه دستگاه‌های اجرایی و سازمان برنامه و بودجه مکلفند حداکثر تا پایان اسفند ماه سال 1371 موافقتنامه شرح فعالیتهای مربوط به‌اعتبارات جاری را که در قسمتهای چهارم و پنجم این قانون منظور شده است به تفکیک مواد هزینه، مبادله نمایند.
ب - افزایش اعتبار جاری هر یک از برنامه‌ها و فصول هزینه وزارتخانه‌ها و مؤسسات دولتی منظور در قسمت چهارم این قانون و دستگاه‌های‌اجرایی محلی منظور در موافقتنامه‌های شرح فعالیت موضوع بند (‌الف) این تبصره از محل کاهش سایر برنامه‌ها و فصول هزینه دستگاه مربوط مشروط‌بر آن که در جمع اعتبارات جاری آن دستگاه تغییری حاصل نشود برای فصل اول حداکثر به میزان پنج درصد (5%) و سایر فصول حداکثر تا ده درصد(10%) به پیشنهاد بالاترین مقام دستگاه اجرایی و تأیید سازمان برنامه و بودجه یا سازمان برنامه و بودجه استان حسب مورد مجاز می‌باشد.
ج - نقل و انتقالات اعتبارات جاری بین دستگاه‌های اجرایی محلی، مشمول نظام بودجه استانی منظور در قسمت پنجم این قانون بنا به پیشنهاد‌دستگاه‌های اجرایی محلی و تأیید سازمان برنامه و بودجه استان به طور یک جا در مورد هر استان حداکثر تا میزان پنج درصد (5%) اعتبار مصوب هر‌دستگاه اجرایی محلی فقط برای یک بار در سال با رعایت محدودیت ده درصد (10%) مندرج در بند (ب) این تبصره مجاز می‌باشد مشروط بر آن که در‌جمع کل اعتبارات جاری استان تغییری حاصل نشود.
‌د - به دستگاه‌های اجرایی مرکزی اجازه داده می‌شود در موارد لزوم حداکثر تا ده درصد (10%) از اعتبارات جاری مصوب خود را به ادارات تابعه در‌استانها که مشمول نظام بودجه استانی هستند اختصاص دهد و در این صورت اعتبارات مربوط در هر مورد بنا به پیشنهاد وزیر و یا بالاترین مقام دستگاه‌اجرایی مرکزی ذیربط توسط سازمان برنامه و بودجه از بودجه دستگاه اجرایی مذکور کسر و بر حسب برنامه و فصول هزینه به اعتبارات جاری دستگاه‌اجرایی محلی مربوط اضافه خواهد شد.
ه - اجازه داده می‌شود به منظور امکان تأمین کادر مورد نیاز مراکز خدمات کشاورزی، از بین کارمندان ادارات کل کشاورزی استانها اعتباراتی که در‌قسمت پنجم این قانون تحت عنوان برنامه ایجاد مراکز خدمات کشاورزی و روستایی منظور شده است بنا به پیشنهاد دستگاه اجرایی و تأیید سازمان‌برنامه و بودجه استان به هر میزان که ضرورت اقتضاء کند از محل برنامه نظارت بر امور کشاورزی و روستایی افزایش یابد مشروط بر آن که در جمع کل‌اعتبارات جاری اداره کل کشاورزی هر استان تغییری حاصل نشود. کاهش اعتبارات برنامه مذکور ممنوع است. وزارت کشاورزی موظف است گزارش‌عملکرد این بند را هر چهار ماه یک بار به کمیسیونهای ذیربط ارائه نماید.
‌تبصره 21 -
‌الف - دستگاه‌های اجرایی از جمله دانشگاه‌ها و مؤسسات آموزشی عالی مکلفند قبل از پایان اسفند ماه سال 1371 موافقت‌نامه شرح عملیات‌مربوط به طرحهای عمرانی جدید مندرج در پیوست شماره (1) این قانون را جهت مبادله موافقتنامه به سازمان برنامه و بودجه ارسال نمایند و سازمان‌برنامه و بودجه نیز موظف است تا پایان سال 1371 موافقتنامه‌های فوق را ابلاغ نماید.
ب - به منظور تسریع در پیشرفت طرحهای عمرانی و ملی و استانی و تسهیل در پرداختهای مربوط اجازه داده می‌شود:
1 - وزارت امور اقتصادی و دارایی تنخواه‌گردانی معادل ده درصد (10%) اعتبار هر یک از طرحهای عمرانی را به هر یک از دستگاه‌های اجرایی‌ملی و استانی واگذار نماید تا بر اساس تخصیص اعتبار مورد استفاده قرار گیرد.
‌تنخواه‌گردان فوق‌الذکر باید حداکثر تا پایان سال 1372 واریز گردد.
2 - دو نفر از نمایندگان به انتخاب مجلس به عنوان ناظر در کمیته تخصیص اعتبار موضوع ماده (30) قانون برنامه و بودجه کشور شرکت خواهند‌نمود.
3 - به منظور راه‌اندازی کارخانجات تولیدکننده وسایل و لوازم و مصالح ساختمانی و ایجاد هماهنگی فصلی در عرضه و تقاضای لوازم و مصالح‌ساختمانی تا میزان پانزده درصد (15%) از محل اعتبار مصوب طرحهای عمرانی ملی و بیست درصد (20%) اعتبار مصوب طرحهای عمرانی استانی‌سال 1372 جهت خرید لوازم و مصالح ساختمانی قطعات یدکی و ماشین آلات کارگاهی مورد نیاز طرحها اختصاص داده شود و دستگاه‌های اجرایی‌حسب مورد مکلفند پس از تحویل کالاها و مصالح خریداری شده به کارگاه‌ها، هزینه تمام شده آنها را در مورد طرحهای امانی به حساب هزینه قطعی‌منظور و در پروژه‌هایی که توسط پیمانکاران انجام می‌شود از صورت وضعیت آنها کسر نمایند. چنانچه این خریدها مربوط به مصالح قراردادهای‌پیمانکاری باشد به میزانی که در آیین‌نامه این تبصره پیش‌بینی خواهد شد از صورت وضعیت پیمانکار کسر و مابه‌التفاوت به هزینه قطعی طرح منظور‌می‌گردد.
‌آیین‌نامه اجرایی این بند ظرف مدت یک ماه از تاریخ تصویب این قانون توسط سازمان برنامه و بودجه و وزارت امور اقتصادی و دارایی تهیه و به‌تصویب هیأت وزیران خواهد رسید.
ج - اعتبارات جاری و عمرانی مصوب هر استان در مواعد معین به تفکیک توسط کمیته تخصیص اعتبار به استان تخصیص داده می‌شود تا توسط‌کمیته‌ای تخصیص اعتبار استان، مرکب از معاون عمرانی استاندار، مدیر کل امور اقتصادی و دارایی و رییس سازمان برنامه و بودجه استان به حسب نیاز‌و با توجه به پیشرفت عملیات حسب مورد تخصیص یابد.
‌کمیته‌های تخصیص اعتبار موضوع این بند مکلفند اعتبارات عمرانی سه‌ماهه چهارم استانهای سردسیر کشور و بخشهای محروم و دهستانهای محروم‌واقع در بخشهای برخوردار و طرحهای ملی آنها را حداکثر تا اول آبان ماه تخصیص دهند.
‌د - پنج درصد (5%) از سرجمع اعتبارات طرحهای ملی هر دستگاه در اختیار وزیر یا بالاترین مقام دستگاه اجرایی قرار می‌گیرد تا حسب ضرورت‌بر اساس پیشرفت کار عملیات طرحهای ذیربط در قالب شرح عملیات موافقتنامه‌های مبادله شده تعهد و پرداخت گردد.
ه - کلیه اعتبارات مربوط به بخشهای محروم و دهستانهای محروم واقع در بخشهای برخوردار صد درصد (100%) تخصیص‌یافته تلقی می‌گردد.
‌و - نظارت بر هزینه اعتبارات بخشها و دهستانهای محروم به عهده دفتر امور مناطق محروم کشور - ریاست جمهور خواهد بود. گزارش عملکرد‌این اعتبارات هر چهار ماه یک بار توسط دفتر امور مناطق محروم کشور - ریاست جمهور به اطلاع مجلس و نمایندگان بخشها و دهستانهای محروم‌خواهد رسید.
‌تبصره 22 -
‌الف - اجازه داده می‌شود کمبود اعتبارات طرحهای عمرانی منظور در پیوست شماره (1) این قانون و بازسازی و طرحهایی که از محل درآمد‌عمومی تأمین اعتبار می‌شود و کمبود اعتبارات جاری دستگاه‌های اجرایی و همچنین کمبود اعتبارات جاری شرکتهای کمک‌بگیر از بودجه عمومی و‌سرمایه‌گذاری شرکتهای دولتی با پیشنهاد سازمان برنامه و بودجه و تصویب هیأت وزیران از محل اعتبار ردیف 503145 قسمت چهارم این قانون تأمین‌و به اعتبارات ذیربط اضافه شود.
ب - حداکثر ده درصد (10%) از اعتبارات این تبصره به منظور تأمین کمبود اعتبارات مؤسسات و نهادهای عمومی غیر دولتی ناشی از سیاستهای‌تعدیل با پیشنهاد سازمان برنامه و بودجه و تصویب هیأت وزیران بر اساس موافقتنامه متبادله با سازمان برنامه و بودجه اختصاص می‌یابد.
‌تبصره 23 - در جهت نگهداری و حفظ ساختمانهایی که دارای ارزش فرهنگی هستند در هر استان کمیسیون متشکل از معاون عمرانی استاندار و‌رییس سازمان برنامه و بودجه و مدیر کل مسکن و شهرسازی و مدیر کل فرهنگ و ارشاد اسلامی و دستگاه بهره‌بردار و نماینده سازمان میراث فرهنگی‌کشور تشکیل می‌گردد و می‌توانند پروژه‌های موجود و منعکس در قانون بودجه سال 1372 را با ساختمانهای موجود که دارای ارزش فرهنگی هستند‌تطبیق و بودجه‌های پیش‌بینی شده مربوط در قانون بودجه سال 1372 را زیر نظر سازمان میراث فرهنگی کشور صرف خرید، تعمیر و تجهیز و قابل‌بهره‌برداری نمودن هدفهای بودجه نمایند.
‌در مورد طرحهای عمرانی ملی، کمیسیون مذکور متشکل از نمایندگان واحد ذیربط در سازمان برنامه و بودجه، وزارت مسکن و شهرسازی، وزارت‌فرهنگ و ارشاد اسلامی و سازمان میراث فرهنگی کشور و دستگاه بهره‌بردار خواهد بود. این کمیسیون می‌تواند پیشنهادات خود را در مورد طرحهای‌استانی به هر یک از کمیسیونهای ذیربط اعلام نماید.
‌وزارت مسکن و شهرسازی بر حسب نظر کمیسیون موضوع این تبصره نسبت به تأمین زمین معوض برای تسهیل تملک املاک موضوع این تبصره اقدام‌نماید.
‌تبصره 24 -
‌الف - کمیته برنامه‌ریزی استان با موافقت دستگاه اجرایی می‌تواند عملیات اجرایی تمام و یا پروژه‌هایی از هر یک از طرحهای استانی را پس از‌اعلام آمادگی دستگاه‌های اجرایی یا واحدهای فنی و مهندسی نیروهای نظامی یا وزارت دفاع و پشتیبانی نیروهای مسلح جمهوری اسلامی ایران با‌حفظ توان رزمی و بنیاد مسکن، فرمانداریها و بخشداریها برای اجرا به هر یک از آنها واگذار نماید.
ب - رؤسای دستگاه‌های اجرائی می‌توانند به تشخیص و با مسئولیت خود عملیات اجرایی تمام و یا پروژه‌هایی از هر یک از طرحهای عمرانی ملی‌را با توجه به ظرفیت و صلاحیت اجرا به وزارت جهاد سازندگی یا واحدهای فنی و مهندسی نیروهای نظامی یا وزارت دفاع و پشتیبانی نیروهای مسلح‌جمهوری اسلامی ایران و بنیاد مسکن پس از عقد قرارداد واگذار نمایند تا هر یک از آنها در صورت موافقت با استفاده از اعتبارات واگذار شده و تحت‌نظارت دستگاه اجرایی واگذارکننده نسبت به انجام آن اقدام نمایند.
‌مابه‌التفاوت هزینه کرد قطعی و اعتبار دریافتی پروژه‌ها و یا طرحهای واگذاری از محل این تبصره در همان برنامه مربوط و یا برنامه تأمین آب آشامیدنی‌هزینه گردد.
ج - وزارت کشور می‌تواند به تشخیص و مسئولیت خود عملیات اجرایی تمام و یا پروژه‌هایی از هر یک از طرحهای عمرانی ردیفهای 11102252(‌احداث پاسگاه‌ها و تأسیسات حفاظتی مرزها) و 40902261 (‌احداث و بهسازی راه‌های مرزی) را با توجه به ظرفیت و صلاحیت اجرا به‌وزارتخانه‌های راه و ترابری، جهاد سازندگی و نیروهای نظامی و انتظامی و بنیاد مسکن واگذار نماید.
‌د - وزارت جهاد سازندگی مکلف است تا پایان سال 1372 ترتیبی اتخاذ نماید که نیروها و امکانات خود را در جهت وظایف اصلی این وزارتخانه‌مندرج در قانون تفکیک وظایف وزارتخانه‌های کشاورزی و جهاد سازندگی به کار گیرد.
‌تبصره 25 -
‌الف - اجازه داده می‌شود تمام سود ویژه مربوط به بودجه سال 1372 شرکتهای برق منطقه‌ای و توانیر و سازمان برق ایران و سازمان آب و برق‌خوزستان با رعایت قانون معافیت مالیات مربوطه و با تصویب مجمع عمومی شرکتهای فوق‌الذکر با رعایت تبصره 8 این قانون به منظور تسریع و‌تسهیل در اجرای طرحها و پروژه‌های زیربنایی تولید و انتقال نیرو جهت انجام هزینه‌های سرمایه‌ای طرحهای شرکتهای فوق‌الذکر اختصاص یابد.
وجوه‌حاصله از این تبصره و تبصره 31 قانون بودجه سال 1366 با نظارت وزارت نیرو مستقیماً و بدون احتساب در درآمدهای شرکتهای فوق‌الذکر و از طریق‌حساب تمرکز وجوه سازمان برق ایران یا شرکت توانیر حسب اعلام وزارت نیرو بر اساس بودجه مصوب شرکتهای فوق‌الذکر و مبادله موافقتنامه شرح‌عملیات با سازمان برنامه و بودجه و رعایت مفاد ماده 17 قانون برنامه و بودجه کشور به پروژه‌های تولید و انتقال نیرو پرداخت می‌شود. سازمان برنامه و‌بودجه مکلف است بر اجرای هزینه‌های سرمایه‌ای این شرکتها نظارت عملیاتی اعمال نماید و شرکتهای مذکور مکلفند هر گونه اطلاعات و مدارک مورد‌نیاز را در اختیار سازمان برنامه و بودجه قرار دهند.
‌وجوه سرمایه‌گذاری شده در هر شرکت از محل اعتبارات این تبصره و تبصره‌های یاد شده فوق و تبصره 30 قانون بودجه سال1368 کل کشور به حساب‌افزایش سرمایه دولت در آن شرکت منظور خواهد شد.
ب - برق مصرفی جهت روشنایی و تهویه تونلها و چراغهای مخصوص نقاط مه‌گیر از پرداخت بهای برق معاف هستند.
ج - وزارت نیرو مکلف است بهای فروش برق مشترکین خانگی و تجاری که میزان مصرف ماهانه آنها کمتر از 750 کیلووات ساعت باشد (‌در‌فصول گرم برای مناطق گرمسیری کمتر از 3500 کیلووات ساعت) را معادل قیمتهای سال 1371 محاسبه و دریافت نماید. به وزارت نیرو اجازه داده‌می‌شود بهای مازاد بر مصارف فوق را به قیمت تمام شده دریافت نماید.
‌د - وزارت نیرو موظف است از محل منابع داخلی شرکتهای وابسته در سال 1372 با هماهنگی سازمان برنامه و بودجه به یک هزار (1000) روستا‌برق‌رسانی نماید.
ه - محدودیت یک ریال سقف روشنایی معابر مربوط به ماده 11 قانون برق ایران مصوب سال 1346 حذف می‌گردد.
‌و - هر گونه افزایش در قیمت برق و آب مصرفی و حق انشعاب برای بخش کشاورزی در سال 1372 از سوی وزارت نیرو و شرکتهای سهامی آب و‌برق استانها بدون تصویب مجلس شورای ملی ممنوع می‌گردد.
‌ز - مدیریت مناطق آزاد تجاری موظف است مبلغ ده میلیارد (10000000000) ریال از درآمد سال 1372 بنادر آزاد کیش و قشم را به نسبت (2 و 1)‌جهت ادامه خط محرم به سازمان آب منطقه‌ای استان هرمزگان اختصاص دهد.
ح - شرکتهای آب و فاضلاب استانها مکلفند آب‌بهای آن گروه از مشترکین خانگی و تجاری که مازاد بر مصرف ماهانه 70 متر مکعب آب آشامیدنی‌را مصرف می‌نمایند به قیمت تمام شده دریافت و با هماهنگی سازمان برنامه و بودجه به مصرف بازسازی شبکه‌های توزیع آب و فاضلاب شهرها‌برساند.
ط - کلیه افرادی که در شهرهای بزرگ کمتر از 75 متر مربع و در شهرهای کوچک کمتر از 100 متر مربع و در روستاها با هر سطح زیربنا اقدام به‌احداث منزل مسکونی نمایند از پرداخت حق واگذاری انشعاب آب و برق معاف می‌باشند و حق انشعاب آنها از طریق سازمان حمایت از‌مصرف‌کنندگان و تولیدکنندگان پرداخت خواهد بود.
‌تبصره 26 -
‌الف - به وزارت نفت اجازه داده می‌شود به منظور تأمین منابع مالی لازم برای هزینه‌های ارزی و ریالی تهیه فرآورده‌های نفتی مورد نیاز از خارج‌انتقال آن به مبادی ورودی کشور یکصد و نود هزار (190000) بشکه نفت خام در روز توسط شرکت ملی نفت ایران برای فروش از کشور خارج نموده و‌وجوه ارزی حاصله از این بابت را به حساب بانک مرکزی جمهوری اسلامی ایران واریز نماید تا به حساب درآمد ارزی موضوع جدول شماره 1 قسمت‌پانزدهم و معادل ریالی آن به درآمد عمومی کشور موضوع ردیف 210102 قسمت سوم این قانون منظور گردد.
‌به منظور تحصیل درآمد فوق سازمان برنامه و بودجه و وزارت امور اقتصادی و دارایی موظفند اعتبارات پیش‌بینی شده از محل درآمد عمومی این قانون‌را برای شرکت ملی نفت و شرکت‌های تابعه متناسب با دریافتهای فوق و پیشرفت فیزیکی طرحها و پروژه‌های مربوط تخصیص دهند.
‌سازمان برنامه و بودجه بر حسن اجرای این بند نظارت خواهد کرد.
ب - اعتبار ریالی منظور در ردیف 220001 (‌شرکت ملی نفت ایران - بابت تأمین فرآورده‌های نفتی مورد نیاز کشور - کمک) قسمت چهارم این‌قانون بر اساس برنامه زمان‌بندی اجرای این تبصره که بنا به پیشنهاد وزارت نفت به تصویب هیأت وزیران خواهد رسید تخصیص‌یافته تلقی می‌گردد.
ج - وزارت امور اقتصادی و دارایی مکلف است معادل ریالی ارز حاصله از صدور یکصد و نود هزار (190000) بشکه نفت خام در روز موضوع بند(‌الف) این تبصره را از محل اعتبار ردیف 220001 بر اساس برنامه مصوب موضوع بند ( ب) و درخواست شرکت ملی نفت ایران در اختیار شرکت‌نامبرده قرار دهد همچنین بانک مرکزی جمهوری اسلامی ایران موظف است ارز مورد نیاز برای هزینه‌های موضوع این تبصره را معادل وجوه ارزی‌حاصله از صدور تا یکصد و نود هزار (190000) بشکه نفت خام در روز به شرکت ملی نفت ایران بفروشد.
‌وزارت نفت موظف است حداکثر تا پایان اسفند ماه سال 1371 برنامه تولید داخلی واردات انواع فرآورده‌ها را همراه با سهمیه ارزی لازم برای واردات‌هر یک از آنها به شورای اقتصاد اعلام نماید. بانک مرکزی جمهوری اسلامی ایران مکلف است این سهمیه را در سقف صدور یکصد و نود هزار(190000) بشکه نفت خام در روز تخصیص دهد چنانچه به دلیل نوسانات قیمت نفت ارز پیش‌بینی شده برای تأمین یکصد و نود هزار (190000)‌ بشکه در روز تکافو ننماید، بانک مرکزی جمهوری اسلامی ایران موظف است نسبت به تأمین کسری تا سقف هم‌ارز آن اقدام نماید.
‌د - شرکت ملی نفت ایران مکلف است وجوه ریالی و ارزی دریافتی از محل اعتبارات موضوع بند (ج) این تبصره را در حسابهای جداگانه‌ای که به‌همین منظور در بانک مرکزی جمهوری اسلامی ایران افتتاح خواهد نمود متمرکز نموده و با رعایت مفاد بند (‌الف) منحصراً برای مصارف مندرج در بند‌مذکور به مصرف رسانده و مانده تعهد مصرف‌نشده حسابهای ریالی و ارزی مذکور در پایان سال 1372 را حداکثر تا پایان فروردین ماه سال 1373 به‌ترتیب خزانه‌داری کل و بانک مرکزی جمهوری اسلامی ایران مسترد نمایند.
ه - در صورتی که شرکت ملی نفت ایران بر حسب ضرورت قسمتی از یکصد و نود هزار (190000) بشکه نفت صادره در روز مندرج در بند (‌الف)‌این تبصره را به جای فروش در خارج تصفیه و فرآورده‌های حاصله را به کشور وارد نماید موظف است مقدار نفت تصفیه شده را در پایان هر ماه به‌خزانه اعلام نماید تا معادل قیمت نفت مذکور که برابر قیمت ارزی و ریالی فروش نفت پیش‌بینی شده در این قانون محاسبه خواهد شد از یک طرف به‌حساب درآمد عمومی کشور موضوع ردیف 210102 قسمت سوم و از طرف دیگر به حساب پرداخت بابت اعتبار ردیف 220001 قسمت چهار این‌قانون منظور گردد.
‌و - وزارت نفت مکلف است گزارش عملکرد این تبصره را هر سه ماه یک بار به کمیسیونهای نفت، برنامه و بودجه و دیوان محاسبات مجلس‌شورای اسلامی و سازمان برنامه و بودجه تقدیم نماید.
‌ز - مبلغ یکصد میلیارد (100000000000) ریال از تسهیلات بانکی با رعایت تبصره 2 این قانون جهت گسترش شبکه گازرسانی منازل در اختیار‌شرکت ملی گاز ایران قرار می‌گیرد.
‌دولت موظف است بازپرداخت تسهیلات اعطایی این بند را تضمین و اقساط معوق لاوصول را در لوایح بودجه سالهای بعد منظور نماید. تضمین فوق‌نافی وظایف بانکها در وصول مطالبات مربوط نمی‌باشد.
ح - وزارت نفت مکلف است از محل منابع داخلی شرکت ملی گاز ایران نسبت به تأمین گاز مورد نیاز مناطق روستایی و جمعیتی که به فاصله‌حداکثر 5 کیلومتری از مسیر خط لوله گاز سراسری قرار دارند با اولویت مناطق محروم و سردسیری در سال 1372 اقدام نماید.
‌تبصره 27 - اجازه داده می‌شود تمام سود ویژه مربوط به سال 1372 شرکت ملی نفت ایران، شرکت ملی گاز ایران و شرکت ملی صنایع پتروشیمی‌ایران و شرکتهای تابعه پس از کسر مالیات با تصویب مجامع عمومی شرکتهای ملی نفت، گاز و صنایع پتروشیمی با رعایت مفاد تبصره 8 به منظور‌تسریع و تسهیل در اجرای طرحهای پروژه‌های زیربنایی در بخش نفت و گاز و پتروشیمی با اولویت گازرسانی مناطق سردسیر کشور جهت انجام‌هزینه‌های سرمایه‌ای طرحهای شرکتهای فوق‌الذکر پس از تبادل موافقتنامه شرح عملیات با سازمان برنامه و بودجه اختصاص یابد.
‌سازمان برنامه و بودجه مکلف است بر اجرای هزینه‌های سرمایه‌ای این شرکتها نظارت عملیاتی اعمال دارد و شرکتهای مذکور مکلفند هر گونه‌اطلاعات و مدارک مورد نیاز را در اختیار سازمان برنامه و بودجه قرار دهند.
‌استخراج نفت در مخازن کرنج و پارس تا اتمام عملیات پروژه تزریق گاز ممنوع است.
برداشت نفت از مخازن مزبور پس از راه‌اندازی پروژه‌های تزریق‌گاز و تأمین فشار آن مخازن مجاز می‌باشد.
‌شرکتهای فوق‌الذکر مکلفند لیست طرحها و پروژه‌های عمرانی را که از محل اعتبارات این تبصره شروع نموده و یا می‌نمایند، از طریق وزارت نفت به‌کمیسیونهای برنامه و بودجه، نفت و دیوان محاسبات و بودجه و امور مالی مجلس شورای اسلامی تقدیم نمایند.
‌تبصره 28 - اجازه داده می‌شود معادل پنجاه درصد (50%) بهای اموالی که وزارت اطلاعات در راستای انجام مأموریتهای خود کشف و به حساب‌درآمد عمومی کشور نزد خزانه‌داری کل موضوع ردیف 410108 قسمت سوم قانون منظور می‌گردد حداکثر معادل پنج میلیارد (5000000000) ریال با‌رعایت قانون تأسیس سازمان جمع‌آوری و فروش اموال تملیکی و اساسنامه آن از محل اعتبار ردیف 102101 قسمت چهارم این قانون در اختیار‌وزارت مذکور قرار گیرد.
‌تبصره 29 -
‌الف - بانک مرکزی جمهوری اسلامی ایران موظف است به منظور تنظیم تعهدات ارزی کشور حفظ توازن و تعادل در تراز پرداختهای ارزی طی‌سال 1372 ضوابط زیر را در چارچوب قانون پولی و بانکی کشور و سیاستهای پولی و ارزی در ایجاد تعهد ارزی و ایفای تعهدات قبلی رعایت نماید.‌کلیه وزارتخانه‌ها، مؤسسات، سازمانها و شرکتهای تابعه و وابسته و آن دسته از مؤسسات و شرکتهایی که شمول قوانین و مقررات بر آنها مستلزم ذکر نام‌است مشمول این ضوابط می‌باشند.
1 - از محل درآمدهای سال 1372 در جهت مصارف تعیین شده مبالغ زیر با نرخ برابری هر ریال معادل 0.0108 حق برداشت مخصوص‌تخصیص‌یافته تا بر اساس مقررات مربوط تعهد و پرداخت گردد.
- حداکثر تا مبلغ هشتصد و پنجاه میلیون (850000000) دلار به منظور تقویت بنیه دفاعی کشور.
‌برای خرید خارجی، وزارت دفاع و پشتیبانی نیروهای مسلح جمهوری اسلامی ایران موظف است قبل از گشایش اعتبار اسنادی مربوط، گواهی عدم‌ساخت داخلی را از وزارتخانه مربوط اخذ نماید. بانک مرکزی جمهوری اسلامی ایران در هنگام گشایش اعتبارات اسنادی موظف به کنترل رعایت این‌شرط می‌باشد.
- معادل یک میلیارد و دویست و پنجاه میلیون (1250000000) دلار به منظور تأمین کالاهای اساسی شامل گندم، گوشت قرمز، قند و شکر، برنج،‌روغن نباتی و پنیر.
‌وزارت بازرگانی موظف است خرید کالاهای اساسی موضوع این بند را با اعلام شرایط و به صورت مناقصه در داخل کشور و در حد امکان با ریال انجام‌دهد. بانک مرکزی موظف است معادل ریال مزبور را برای خرید کالاهای مورد نیاز به نرخ شناور محاسبه و در اختیار دستگاه ذیربط قرار دهد و خرید‌کالاهای اساسی مذکور از خارج، مادامی که امکان خرید در داخل کشور (‌تولیدی و یا وارداتی) میسر باشد ممنوع است.
‌حداکثر تا مبلغ چهارصد و بیست میلیون (420000000) دلار به منظور تولید دارو در داخل و تأمین شیر خشک و واردات بخشی از داروهای مورد نیاز‌کشور در اختیار وزارت بهداشت، درمان و آموزش پزشکی.
‌از مبلغ فوق مبلغ 32 میلیون دلار جهت تجهیز و راه‌اندازی بخشهای فوق تخصصی اختصاص می‌یابد تا بر اساس سیاستها و برنامه‌های هیأت امنای 5‌نفره منتخب وزیر بهداشت، درمان و آموزش پزشکی به مصرف برسد.
‌خرید کالاها و خدمات مورد نیاز در این بند حتی‌الامکان با ریال و در داخل صورت گیرد و شرایط خریدها به صورت مناقصه اعلام گردد و در صورت‌میسر نبودن خرید در داخل، خرید از خارج و به صورت مستقیم صورت پذیرد.
- معادل یک میلیارد و یکصد و شصت و پنج میلیون و هشتاد هزار دلار (1165080000) به منظور تأمین فرآورده‌های نفتی بر اساس مفاد تبصره 26‌این قانون.
- حداکثر تا مبلغ هشتاد میلیون (80000000) دلار به منظور تأمین ارز دانشجویان اعزامی از سوی دو وزارتخانه فرهنگ و آموزش عالی و بهداشت،‌درمان و آموزش پزشکی، در اختیار وزارتخانه‌های مذکور قرار می‌گیرد. وزارتخانه‌های فرهنگ و آموزش عالی و بهداشت، درمان و آموزش پزشکی‌مکلفند در جهت صرفه‌جویی ارزی گسترش کمی و کیفی ظرفیتهای تخصصی داخل کشور نسبت به گسترش دوره‌های بورس ترددی، دکترای مشترک،‌اقدام نمایند. صرفه‌جوییهای حاصل از این سیاستها مطابق آیین‌نامه‌ای که به پیشنهاد وزارتخانه‌های فوق‌الذکر به تصویب هیأت وزیران می‌رسد صرف‌ایجاد ظرفیتهای کارشناسی ارشد و دکترای داخل کشور خواهد شد.
‌هر گونه تعهد، تخصیص و پرداخت دیگری با نرخ مذکور در بند (1) در سال 1372 ممنوع می‌باشد.
2 - دستگاه‌های اجرایی موضوع بند (1) موظف به تبادل موافقتنامه با سازمان برنامه و بودجه هستند و مکلفند گزارش نحوه عملکرد مبالغ ارزی‌تخصیص‌یافته را هر سه ماه یک بار به سازمان برنامه و بودجه و بانک مرکزی جمهوری اسلامی ایران و کمیسیون برنامه و بودجه مجلس شورای‌اسلامی ارائه نمایند.
3 - کمیته‌ای به ریاست رییس جمهور و یا عضویت وزیر امور اقتصادی و دارایی، رییس کل بانک مرکزی جمهوری اسلامی ایران، رییس سازمان‌برنامه و بودجه و یکی از وزراء به انتخاب رییس جمهور جهت ترغیب و تشویق خریدها در داخل و در حد امکان به صورت ریالی و تنظیم بازار ارز و‌ایجاد تعادلهای لازم و تدوین سیاستها و دستورالعمل‌های مربوط تشکیل خواهد شد و نسبت به مسائل ارزی موضوع این تبصره و تخصیص آن حسب‌مورد اقدام خواهد نمود.
‌دو نفر از نمایندگان مجلس شورای اسلامی به انتخاب مجلس به عنوان ناظر در جلسات کمیته شرکت خواهند نمود.
‌دبیرخانه کمیته فوق‌الذکر در بانک مرکزی جمهوری اسلامی ایران مستقر خواهد شد.
4 - ایفای تعهدات ارزی قبلی کشور در هر زمان مقدم بر ایجاد تعهد جدید ارزی خواهد بود.
5 - خرید کالاها و خدمات سرمایه‌ای دستگاه‌های مشمول این تبصره را حسب مورد می‌توان با استفاده از تسهیلات اعتباری میان‌مدت و درازمدت‌ارزی در محدوده اعتبارات مصوب در این قانون انجام داد.
6 - خرید و فروش ارز توسط بانک مرکزی جمهوری اسلامی ایران باید به گونه‌ای باشد که در پایان سال 1372 مجموع تعهدات ناشی از عملکرد‌حساب جاری و حساب سرمایه پانزده درصد کمتر از ابتدای سال 1372 بوده و هر گونه تخلف از مفاد این بند در حکم تصرف غیر قانونی در اموال‌دولتی محسوب می‌گردد.
7 - وزارت نفت و کلیه شرکتها و سازمانهای تابعه آن و همچنین کلیه شرکتها و مؤسسات موضوع مواد 4 و 5 قانون محاسبات عمومی و همچنین‌کلیه واردکنندگان که از منابع بودجه عمومی استفاده می‌نمایند و صادرکنندگان و دستگاه‌های اجرایی مشمول این تبصره مکلفند کلیه عملیات و‌معاملات ارزی ناشی از صادرات و واردات کالاها و خدمات از جمله دریافتها و پرداختهای خود را منحصراً از طریق بانک مرکزی جمهوری اسلامی‌ایران و یا بانکهای مجاز با تشخیص بانک مرکزی جمهوری اسلامی ایران انجام دهند موارد استثناء با تأیید بانک مرکزی انجام خواهد شد.
8 - وزارت نفت مکلف است گزارش ماهانه تولید و فروش نفت خام و درآمد حاصله را برای حصول به کسب هفده میلیارد و چهارصد و چهارده‌میلیون و هشتصد و هشتاد هزار (17414880000) دلار درآمد ارزی ناشی از صدور نفت همراه با پیش‌بینی تولید و صدور نفت برای باقیمانده سال به‌تفکیک ماهانه تا دهم هر ماه بعد تهیه و به سازمان برنامه و بودجه، بانک مرکزی جمهوری اسلامی ایران، وزارت امور اقتصادی و دارایی و کمیسیونهای‌نفت، برنامه و بودجه، امور اقتصادی و دارایی و سیاست خارجی مجلس شورای اسلامی ارائه نماید.
9 - بانک مرکزی جمهوری اسلامی ایران موظف است پرداختهای ارزی به دستگاه‌های مشمول این تبصره را که از بودجه عمومی استفاده می‌نمایند‌منحصراً در مقابل دریافت اسناد و مدارک مثبته حاکی از خرید خدمت یا کالا پرداخت یا تعهد نماید در مواردی که ماهیت هزینه اجازه ارائه اسناد قبل از‌ایجاد تعهد و یا پرداخت را نمی‌دهد دستگاه ذیربط مکلف است حداکثر ظرف مدت سه ماه از تاریخ پرداخت و یا تعهد، اسناد و مدارک مورد نیاز را به‌بانک تسلیم نماید مگر موارد ضروری که به تصویب هیأت وزیران برسد.
10 - کلیه دستگاه‌های مشمول این تبصره مکلفند هر گونه معامله و قراردادهای خارجی خود را که بیش از سه میلیون (3000000) دلار باشد صرفاً‌از طریق مناقصه محدود و یا بین‌المللی (‌با درج آگهی مناقصه در روزنامه‌های کثیرالانتشار داخلی و خارجی) انجام و منعقد نمایند.
‌موارد استثناء باید به تصویب شورای اقتصاد برسد. بانک مرکزی جمهوری اسلامی ایران فقط مجاز به ایجاد تعهد یا پرداخت معاملات و قراردادهایی‌است که مدارک لازم مبنی بر رعایت مفاد این بند از سوی دستگاه‌های اجرایی ارائه شود.
11 - دو نفر از نمایندگان مجلس شورای اسلامی به انتخاب مجلس بر فعالیتهای خرید کالاهای اساسی مذکور در بند (1) این تبصره نظارت خواهند‌کرد.
12 - در سال 1372 واردات، عرضه و قیمت‌گذاری کلیه اقلام دارویی از طریق وزارت بهداشت، درمان و آموزش پزشکی انجام گرفته و قیمت هر‌قلم دارویی پس از تصمیم‌گیری در شورای اقتصاد در سراسر کشور یکسان خواهد بود.
13 - مبلغ هشتاد میلیون (80000000) دلار تحت عنوان توسعه، عمران و احیای مناطق محروم به دستگاه‌های اجرایی ذیربط جهت امور صنعتی،‌تولیدی، عمرانی و خدماتی نقاط محروم تخصیص می‌یابد.
ب - از محل بند (ی) تبصره 29 قانون برنامه اول توسعه اقتصادی، اجتماعی و فرهنگی جمهوری اسلامی ایران به شرکت ملی نفت ایران اجازه‌داده می‌شود تا مبلغ 2.6 میلیارد دلار جهت احداث، توسعه و بازسازی واحدهای مشروحه زیر:
- طرح تکمیل پالایشگاه بندر عباس.
- احداث روغن‌سازی پالایشگاه بندر عباس.
- احداث پالایشگاه مایعات گازی بندر عسلویه.
- توسعه میادین نفتی بلال و سیری.
- بازسازی و نوسازی تأسیسات میادین نفتی ابوذر، سروش و بهرکانسر از طریق انعقاد قرارداد با شرکتهای ذیصلاح خارجی ایجاد تعهد نماید به نحوی‌که بازپرداخت اقساط مربوط به هر یک از واحدهای فوق از صادرات تولیدات همان واحد انجام شود.
‌قراردادهای مذکور بایستی به نحوی منعقد گردد که حداکثر استفاده از توان موجود کشور در زمینه طراحی مهندسی ساخت و نصب تجهیزات ماشین‌آلات و همچنین انتقال دانش فنی جهت بالا بردن توانمندیهای موجود کشور از طریق مشارکت شرکتهای خارجی با شرکتهای ایرانی و با الزام آنها بر‌واگذاری حداقل سی درصد (30%) سهم ارزی از کار به شرکتهای ایرانی در متن قرارداد به عمل می‌آید.
‌سازمان برنامه و بودجه موظف است بر اجرای هزینه‌های سرمایه‌ای فوق نظارت عملیاتی نماید و شرکت ملی نفت ایران مکلف است اطلاعات و‌مدارک مورد نیاز را در اختیار سازمان برنامه و بودجه قرار دهد.
ج - به دولت اجازه داده می‌شود با توجه به سیاستهای ارزی مبالغ قابل دریافت بابت حقوق دولتی مندرج در آیین‌نامه اجرایی تبصره 56 قانون‌بودجه اصلاحی 1352 و بودجه سال 1353 کل کشور را به مأخذ ریال به نحوی تعیین و دریافت نماید که در میزان ارزی آنها در سال 1372 تغییری‌صورت نگیرد.
‌د - ده درصد (10%) از درآمد تمدید گذرنامه و درآمد کنسولی جهت خرید وسایل توانبخشی معلولین (‌که از حقوق گمرکی و سود بازرگانی معاف‌خواهد بود) اختصاص می‌یابد.
‌تبصره 30 -
‌الف - ستاد بازسازی و نوسازی مناطق جنگزده کشور مکلف است واحدهای مسکونی و تجاری (‌اعم از احداثی و خریداری شده) زمینها،‌کارگاه‌های تولیدی، سهام و داراییهای منقول و غیر منقول شرکتهای تحت پوشش، ماشین آلات و ابزار و اموال و خودروهای مازاد و بلااستفاده خود را‌به فروش رسانده و وجوه حاصل از فروش را به خزانه واریز نماید تا به حساب درآمد عمومی کشور موضوع ردیف 390600 قسمت سوم قانون بودجه‌سال 1372 کل کشور منظور گردد.
‌به مهاجران جنگ تحمیلی در خرید این نوع امکانات اولویت داده خواهد شد.
‌مهاجران جنگ تحمیلی و آن دسته از کارکنان ستاد بازسازی و نوسازی مناطق جنگزده که از ستاد منفک می‌شوند می‌توانند ابزار، وسایل و تجهیزات و‌نیز وسایط نقلیه را جهت ایجاد اشتغال خریداری نمایند.
ب - اعتبار ردیف 105101 قسمت چهارم قانون بودجه سال 1372 کل کشور معادل صد درصد (100%) درآمد وصولی موضوع بند الف این تبصره‌تا سقف سی میلیارد (30000000000) ریال جهت بازگشت، استقرار و اشتغال مهاجرین ساخت حداقل زیربنای مسکن برای خانواده‌های بی‌سرپرست‌و ازکارافتاده مهاجرین جنگ تحمیلی و حق بیمه و پاداش پایان خدمت کارکنان مازاد، در اختیار ستاد بازسازی قرار خواهد گرفت تا در راستای تحقق‌اهداف بازسازی استفاده نماید.
ج - فروش واحدهای مذکور در بند (‌الف) در موارد زیر به قیمت کارشناسی رسمی انجام خواهد گرفت:
1 - در صورتی که واحدهای مذکور مستقر در مناطق روستایی و کشاورزی باشد به روستاییان و کشاورزان همان محل.
2 - خریدار از مهاجرین جنگ تحمیلی باشد.
3 - ساختمانهایی که اعیانی آنها متعلق به ستاد بازسازی و عرصه آنها به اشخاص حقیقی و حقوقی تعلق داشته باشد به مالک عرصه.
4 - فروش به سازمانها، مؤسسات و شرکتهای دولتی و مؤسسات آموزشی اعم از دولتی و غیر دولتی و نهادهای عمومی غیر دولتی.
‌د - پنج نفر از نمایندگان شهرهای جنگزده به تفکیک، استان خوزستان سه نفر، استان ایلام یک نفر و استان باختران یک نفر با تصویب مجلس‌شورای اسلامی به عنوان ناظر بر اجرای مفاد این تبصره در جلسات ستاد بازسازی مرکز و استان شرکت خواهند نمود.
ه - آیین‌نامه اجرایی این تبصره بر اساس پیشنهاد ستاد بازسازی مناطق جنگزده و تأیید وزارت امور اقتصادی و دارایی و سازمان برنامه و بودجه به‌تصویب هیأت وزیران خواهد رسید.
‌تبصره 31 -
‌الف - اعتبارات عمرانی بازسازی مناطق جنگزده منظور در قسمت سوم - ج - پیوست شماره یک این قانون بر حسب فصل - برنامه بنا به پیشنهاد‌ستاد بازسازی استان و تصویب کمیته برنامه‌ریزی استان ذیربط به طرح و پروژه شهرها و روستاهای در حال بازسازی ذیل دستگاه‌های اجرایی استان‌تفکیک می‌شود تا پس از مبادله موافقتنامه با سازمان برنامه و بودجه استان به مصرف برسد.
ب - مبلغ دویست و هشتاد میلیارد (280000000000) ریال اعتبار عمرانی منظور در ردیف 503041 قسمت چهارم این قانون جهت تأمین‌خسارات آسیب‌دیدگان از جنگ و همچنین تأمین تفاوت سود و کارمزد وامهای اعطایی در این خصوص قابل مصرف خواهد بود.
‌آیین‌نامه اجرایی این بند ظرف مدت یک ماه از تاریخ تصویب این قانون به پیشنهاد مشترک ستاد بازسازی، وزارت کشور و سازمان برنامه و بودجه به‌تصویب هیأت وزیران خواهد رسید.
‌تبصره 32 - هزینه دادرسی موضوع ماده 86 قانون آیین دادرسی مدنی در اموال غیر منقول در صورتی که مبلغ خواسته کمتر از قیمت منطقه‌ای‌باشد، بر اساس قیمت منطقه‌ای و در صورتی که بیش از قیمت منطقه‌ای باشد بر اساس مبلغ خواسته شده اخذ خواهد شد، ولی از نقطه نظر صلاحیت‌بهای خواسته همان است که در دادخواست تعیین می‌شود.
‌تبصره 33 - به شرکت سهامی شیلات ایران اجازه داده می‌شود با تصویب شورای اقتصاد مبلغ سه میلیارد (3000000000) ریال از محل فروش‌داراییهای خود که به مردم واگذار می‌نماید به حساب سرمایه شرکت مزبور واریز تا در قالب سرمایه‌گذاری زیربنایی شیلات و آبزیان در چهارچوب برنامه‌اول توسعه اقتصادی، اجتماعی و فرهنگی جمهوری اسلامی ایران هزینه نماید.
‌جهت توسعه و تکمیل مجموعه اسکله‌های صیادی به شرکت سهامی شیلات ایران اجازه داده می‌شود که از محل ردیف 40907225 نسبت به احداث‌و تکمیل اسکله صیادی آستارا اقدام نماید.
‌تبصره 34 -
‌الف - اجازه داده می‌شود مازاد افزایش درآمد نسبت به درآمد مصوب پیش‌بینی شده در بودجه سال 1372 کل کشور شرکت سهامی آزمایشگاه‌های‌فنی و مکانیک خاک وابسته به وزارت راه و ترابری با تصویب مجمع عمومی شرکت به منظور توسعه و تجهیز آزمایشگاه مرکزی و شعب آن در کلیه‌استانها جهت انجام هزینه‌های سرمایه‌ای اختصاص یابد. و همچنین افزایش درآمد نسبت به درآمد مصوب پیش‌بینی شده در بودجه سال 1372 کل‌کشور شرکتهای راه‌آهن جمهوری اسلامی ایران و پایانه، جهت انجام هزینه‌های سرمایه‌ای اختصاص یابد.
ب - به شرکت پایانه‌های عمومی وسایل نقلیه باربری وابسته به وزارت راه و ترابری اجازه داده می‌شود معادل یک درصد از مبالغ مندرج در‌بارنامه‌های حمل کالا (‌صادره در سراسر کشور) را که به حساب درآمد عمومی ردیف 419955 قسمت سوم این قانون واریز می‌گردد، از محل اعتبار‌ردیف 503196 قسمت چهارم این قانون دریافت و جهت احداث پایانه‌های جدید هزینه نماید.
‌یک درصد مذکور در بارنامه‌های حمل کالا به عنوان منابع مالی معاف از پرداخت مالیات تلقی می‌گردد.
‌تبصره 35 - به وزارت امور اقتصادی و دارایی اجازه داده می‌شود به منظور تحقق درآمدهای مالیاتی پیش‌بینی شده در سال 1372 و مطالعه در‌اصلاح روشها و سیستمهای مالیاتی:
1 - نسبت به استخدام 1500 نفر دیپلم و بالاتر (‌با احتساب کارکنان قراردادی موجود) کادر مورد نیاز با اولویت آزادگان و ایثارگران و بدون نیاز به‌اخذ مجوز از سایر مراجع با رعایت قوانین و مقررات اداری و استخدامی اقدام نماید.
2 - نسبت به خرید ساختمان اداری و زمین مناسب و ملزومات اداری اقدام نماید.
3 - حداکثر معادل اعتبار ردیف 503132 قسمت چهارم این قانون در اختیار وزارت امور اقتصادی و دارایی قرار خواهد گرفت تا ضمن توزیع بین‌واحدهای مرکزی و ادارات کل امور اقتصادی و دارایی بر اساس مبادله موافقتنامه با سازمان برنامه و بودجه و تخصیص اعتبار جهت پرداخت هزینه‌های‌پرسنلی و سایر هزینه‌های مربوط به ردیفهای 1 و 2 فوق و هزینه‌های جاری و ثابت ناشی از اجرای تبصره‌های 35 قوانین بودجه سالهای 1369 و 1370‌و 1371 کل کشور در سال 1372 و سایر هزینه‌های مورد نیاز برای نیل به اهداف فوق به مصرف برساند.
4 - وزارت امور اقتصادی و دارایی موظف است گزارش عملکرد این تبصره را هر 4 ماه یک بار به کمیسیونهای برنامه و بودجه و امور اقتصادی و‌دارایی ارائه نماید
‌تبصره 36 - به منظور جلوگیری از ضایعات محصولات کشاورزی و افزایش ارزی افزوده این محصولات و صادرات مناسب تولیدات کشاورزی،‌سازمان تحقیقات کشاورزی ایران موظف است با استفاده از اعتبارات ردیف 40198238 منظور در پیوست شماره (1) این قانون تا سقف پانصد میلیون‌ریال (500000000) ریال نسبت به تهیه طرح جامع و مطالعات طرحهای صنایع نگهداری و تبدیلی محصولات کشاورزی و ارائه آن به وزارتخانه‌های‌جهاد سازندگی و کشاورزی جهت اجرا اقدام نماید.
‌تبصره 37 -
‌الف - در اجرای تبصره 5 قانون برنامه اول توسعه اقتصادی، اجتماعی و فرهنگی جمهوری اسلامی ایران حداقل سیصد میلیارد و ششصد میلیون(300600000000) ریال موضوع جدول قسمت هشتم تحت عنوان اعتبارات خاص نقاط محروم کشور این قانون به تفکیک فصل برای هر استان علاوه‌بر سهم اعتبارات استانی و ملی مناطق محروم کشور به صورت صد درصد (100%) تخصیص یافته به طرحهای آموزش و پرورش (‌با اولویت احداث و‌توسعه و تجهیز مراکز شبانه‌روزی)، بهداشت و آبرسانی، عملیات زیربنایی چندمنظوره اشتغال‌زا (‌عمران زیربنایی نواحی صنعتی جهاد، کمک به‌شهرکهای صنعتی، طرحهای کوچک آب و خاک، خانه‌های سازمانی، مراکز آموزش فنی و حرفه‌ای وزارت کار و احداث اماکن مناسب ورزشی)‌برق‌رسانی روستایی، راه مناسب روستایی (‌با اولویت عملیات آسفالت راه‌های فرعی و روستایی) و بهسازی روستاها را در بخشهای محروم و‌دهستانهای محروم واقع در بخشهای برخوردار در قالب پروژه‌های مشخص جدید و همچنین تکمیل پروژه‌های مشخص نیمه‌تمام در مناطق محروم‌روستایی و عشایری اختصاص می‌یابد. مسئولیت تعیین برنامه، طرح، پروژه مشخص، ذکر دقیق محل اجراء، تعیین دستگاه اجرایی هر پروژه از محل‌اعتبارات این بند به نسبت سهم
اعتبار هر دهستان (‌بر اساس محاسبه ضرائب متناسب محرومیتها و نیازهای هر استان) بر عهده کمیسیون ویژه امور‌مناطق محروم استان که به ریاست استاندار و با عضویت رؤسا و مدیران کل برنامه و بودجه، امور اقتصادی و دارایی، جهاد سازندگی، راه و ترابری،‌آموزش و پرورش، برق منطقه‌ای، بازرگانی، امور عشایری که منضماً هر ماه حداقل یک بار به منظور نظارت و هماهنگی اجرایی تشکیل می‌گردد،‌می‌باشد.
‌در جلسات کمیسیون ویژه مناطق محروم از نمایندگان مناطق محروم استان به عنوان ناظر و همچنین سایر دستگاه‌ها حسب موضوع و تشخیص‌دبیرخانه دعوت به عمل می‌آید. معاونت عمرانی استاندار به عنوان دبیر کمیسیون مزبور تعیین و دبیرخانه کمیسیون در استانداری امور عمران مناطق‌محروم استان را پیگیری و نظارت می‌نماید مصرف هر گونه اعتبار تحت عنوان "‌مطالعه پروژه‌های عمرانی مناطق محروم" و یا هزینه‌های جاری از محل‌اعتبارات این بند ممنوع بوده و این گونه موارد و مطالعه پروژه‌های عمرانی از محل سایر منابع استانی توسط دستگاه اجرایی مربوطه تأمین می‌گردد.
‌دفتر امور مناطق محروم کشور - ریاست جمهور موظف است هر چهار ماه یک بار گزارش عملکرد این تبصره را به کمیسیونهای برنامه و بودجه و‌نهادهای انقلاب مجلس شورای اسلامی تسلیم نماید.
‌همچنین استانداران موظفند منضماً گزارش کمیسیون ویژه امور مناطق محروم استان و عملیات اجرایی اعتبارات فوق را به دفتر امور مناطق محروم‌کشور - ریاست جمهور منعکس نماید.
ب - مبلغ یک میلیارد و پانصد میلیون (1500000000) ریال به منظور تأسیس و راه‌اندازی دبیرستانهای پیش‌دانشگاهی در اختیار وزارت فرهنگ و‌آموزش عالی و همچنین مبلغ سه میلیارد و پانصد میلیون (3500000000) ریال به منظور تشکیل کلاسهای تقویتی برای افزایش بنیه علمی و آمادگی‌شرکت در آزمون سراسری دانش‌آموزان مناطق محروم و سه میلیارد (3000000000) ریال نیز جهت تجهیز و راه‌اندازی مراکز آموزشی نیمه‌متمرکز مورد‌نیاز بخشها و دهستانهای نقاط محروم کشور در اختیار وزارت آموزش و پرورش قرار می‌گیرد و نظارت بر اجرای آن بر عهده دفتر امور مناطق محروم‌کشور - ریاست جمهور می‌باشد.
‌دانش‌آموزان دبیرستانهای پیش دانشگاهی منحصراً از بخشها و دهستانهای محروم انتخاب می‌شوند.
‌تبصره 38 -
‌الف - در اجرای تبصره 51 قانون برنامه اول توسعه اقتصادی، اجتماعی و فرهنگی جمهوری اسلامی ایران به وزارت فرهنگ و ارشاد اسلامی اجازه‌داده می‌شود وجوه ذیل را اخذ و به حساب خزانه‌داری کل واریز نماید:
1 - دو درصد (2%) هزینه اقامت هر شب یک مسافر در هتلهای یک الی پنج ستاره و پلاژهای عمومی و مجتمع ساحلی (‌ردیف درآمدی419946).
2 - درآمد حاصل از اجرای قانون وصول عوارض از متقاضیان شرکت در گشتهای گروهی سیاحتی و زیارتی اعزامی به خارج از کشور (‌ردیف‌درآمدی 410321).
3 - ده درصد (10%) افزایش به قیمت آگهی‌های مطبوعاتی (‌ردیف درآمدی 419947).
4 - درآمدهای حاصل از فعالیتهای فرهنگی هنری و سیاحتی (‌ردیف درآمد 410318).
5 - مبلغ (50) ریال به ازاء هر نوار کاست و نوار ریل ضبط صوت وارده به کشور (‌ردیف درآمدی 419948).
ب - به منظور توسعه و گسترش آموزشهای مربوط به صنعت چاپ و حمایت از گسترش فعالیتهای چاپ و نشر و ایجاد دوره‌های آموزشی برای‌دست‌اندرکاران امور چاپ و فراهم ساختن تسهیلات به منظور حمایت بیشتر در امر چاپ و نشر، به دولت اجازه داده می‌شود وجوه ذیل را به ترتیب‌زیر اخذ و به حساب خزانه‌داری کل واریز نماید.
1 - پنج درصد (5%) از کل هزینه‌های انجام شده برای امور چاپی (‌شامل لیتوگرافی، حروفچینی و چاپ) به جز کتاب و نشریات و فعالیتهای چاپی‌آموزشی دولتی، که توسط وزارت فرهنگ و ارشاد اسلامی اخذ می‌شود (‌ ردیف درآمدی 419951).
2 - سه درصد (3%) از قیمت ماشین آلات چاپی و دستگاه‌های وابسته به صنعت چاپ که از خارج وارد می‌شود بر اساس پروفرمهای گمرکی که‌توسط وزارت امور اقتصادی و دارایی اخذ می‌گردد.
3 - پنج (5%) درصد از مجوزهای صادره توسط وزارت فرهنگ و ارشاد اسلامی برای تأسیس نقل و انتقال چاپخانه و ماشین آلات چاپی و‌دستگاه‌های وابسته به آن که توسط وزارت امور اقتصادی و دارایی اخذ می‌گردد.
‌اجازه داده می‌شود معادل صد درصد (100%) درآمد ردیفهای 1 و 2 بند (‌الف) به منظور خدمات آموزشی و توسعه صنعت جهانگردی و ایرانگردی و‌معادل صد درصد (100%) درآمد ردیف 3 به منظور آموزش نیروهای مطبوعاتی و حمایت از گسترش فعالیتهای سالم مطبوعاتی در کشور و ایجاد‌دوره‌های آموزشی برای آموزش روزنامه‌نگاری و تأمین اجتماعی و رفاهی روزنامه‌نگاران و انتشار مطبوعات مناسب در خارج از کشور و تأمین هزینه‌فعالیتهای بنیاد اندیشه اسلامی صد درصد (100%) درآمد 5 و 4 به منظور کمک به فعالیتهای هدایتی و حمایتی فرهنگی و هنری نظیر برگزاری‌جشنواره‌ها و نمایشگاه‌ها صد درصد درآمد بند ب به منظور توسعه و گسترش آموزش صنعتی چاپ و نشر در جهت اهداف فرهنگی جمهوری اسلامی‌ایران از محل اعتبار ردیفهای 114040 و 114080 و 114090 و 114081 و 114082 قسمت چهارم این قانون به مصرف برسد.
ج - به دولت اجازه داده می‌شود پنج درصد (5%) از بهای سیف وسایل سمعی و بصری وارداتی از قبیل تلویزیون رنگی، دوربین فیلمبرداری‌دریافت و وجوه حاصله را به درآمد عمومی ردیف 594200 قسمت سوم این قانون واریز نماید.
‌صد درصد (100%) از وجوه دریافتی این بند از محل ردیف 503189 قسمت چهارم این قانون در اختیار سازمان تبلیغات اسلامی قرار خواهد گرفت تا‌در جهت اشاعه فرهنگ اسلامی به مصرف برسد.
‌د - مبلغ مذکور در تبصره 45 قانون بودجه سال 1343 از 50 ریال به 300 ریال افزایش می‌یابد.
ه - نحوه وصول درآمدهای فوق و موارد مصرف آنها طبق آیین‌نامه‌ای خواهد بود که به پیشنهاد فرهنگ و ارشاد اسلامی و تأیید سازمان برنامه و‌بودجه و وزارت امور اقتصادی و دارایی به تصویب هیأت وزیران می‌رسد.
‌و - مبلغ هفت میلیارد (7000000000) ریال اعتبار مندرج در ردیف 503177 قسمت چهارم این قانون جهت انجام فعالیتهای سمعی و بصری‌اختصاص می‌یابد که بنا به پیشنهاد وزارت فرهنگ و ارشاد اسلامی و تصویب هیأت دولت هزینه می‌گردد.
‌ز - مبلغ حداقل ده میلیارد (10000000000) ریال از محل ردیف 503001 و مبلغ هفتصد میلیون (700000000) ریال از ردیف 30201213 به‌عنوان کمک در اختیار وزارت فرهنگ و ارشاد اسلامی قرار می‌گیرد تا با پرداخت به ناشران، قیمت کاغذ کتابهای درسی، علمی و تحقیقاتی دانشکده‌ها‌و نیز کتابهای مربوط به زبان و ادب فارسی در سطح قیمت مورد نظر وزارت فرهنگ و ارشاد اسلامی و قیمت کاغذ کتابهای فرهنگی، اجتماعی و‌آگاهیهای عمومی در سطح مناسب تعدیل گردد.
‌آیین‌نامه اجرایی این تبصره به پیشنهاد وزارتخانه‌های فرهنگ و ارشاد اسلامی و امور اقتصادی و دارایی ظرف مدت یک ماه تهیه و به تصویب هیأت‌وزیران خواهد رسید.
‌تبصره 39 - به گمرک ایران اجازه داده می‌شود معادل صد درصد (100%) درآمد حاصل از خدمات فوق‌العاده گمرکی که در ساعات غیر اداری و ایام‌تعطیل بر طبق مقررات قانونی امور گمرکی و آیین‌نامه اجرایی آن وصول و به حساب درآمد عمومی کشور موضوع ردیف 419913 قسمت سوم این‌قانون منظور می‌شود از محل اعتبار ردیف 110503 قسمت چهارم این قانون بر طبق مقررات ماده (13) آیین‌نامه اجرایی قانون امور گمرکی به مصرف‌برساند.
‌وجوه پرداختی موضوع این تبصره از شمول کلیه مقررات مغایر مستثنی است.
‌تبصره 40 - به وزارت امور خارجه و وزارت فرهنگ و ارشاد اسلامی اجازه داده می‌شود به منظور تقویت کادر پرسنلی و جایگزینی کارکنان محلی‌مراکز خود در خارج از کشور نسبت به انتقال و در صورت عدم امکان به ترتیب نسبت به استخدام یکصد و پنجاه نفر (150) و بیست (20) نفر در‌مشاغل اداری و پشتیبانی مورد نیاز وزارتخانه اقدام نماید.
‌استخدامهای موضوع این تبصره با تأیید سازمان امور اداری و استخدامی کشور از هر نظر تابع ضوابط قانونی استخدام کشوری خواهد بود.
‌تبصره 41 -
‌الف - به سازمان هواپیمایی کشوری اجازه داده می‌شود به ازاء ارائه خدمات به مقامات، میهمانان و مسافران خارجی که از پاویونهای فرودگاه‌های کشور‌عبور می‌نمایند، وجوهی را به ریال یا ارز معتبر حسب مورد دریافت و به حساب درآمد عمومی موضوع ردیف 419954 قسمت سوم این قانون واریز‌نماید، معادل درآمد وصولی ردیف مذکور از محل اعتبار ردیف 503165 قسمت چهارم این قانون در اختیار سازمان هواپیمایی کشوری قرار خواهد‌گرفت تا جهت توسعه و تجهیز و اداره پاویونهای کشور به مصرف برسد.
ب - به سازمان هواپیمایی کشوری اجازه داده می‌شود بهای خدمات فرودگاهی و پروازی را به ریال یا ارز معتبر حسب مورد بر اساس جداول و‌میزانی که به تصویب هیأت وزیران می‌رساند، دریافت و به حساب درآمد عمومی کشور نزد خزانه‌داری کل واریز نماید.
ج - مقررات بند (‌الف) این تبصره شامل اتباع کشورهایی که از مقامات و مسافرین ایرانی وجوه مشابهی دریافت نمی‌دارند نخواهد بود.
‌د - به سازمان هواپیمایی کشوری اجازه داده می‌شود در صورت افزایش درآمد حاصل از ارائه خدمات فرودگاهی نسبت به یکصد میلیارد(100000000000) ریال از اعتبار ردیف 503191 قسمت چهارم این قانون جهت تجهیز و مرمت فرودگاه‌های کشور و تکمیل فرودگاه امام خمینی (‌ره)‌هزینه نماید.
‌اعتبار مزبور به میزان افزایش وصولی ماهانه درآمد فوق‌الذکر نسبت به یک‌دوازدهم مبلغ فوق، قابل تخصیص خواهد بود.
‌آیین‌نامه این تبصره توسط وزارت راه و ترابری، بانک مرکزی جمهوری اسلامی ایران، وزارت امور اقتصادی و دارایی و سازمان برنامه و بودجه تا پایان‌اسفند ماه سال 1371 و به تصویب هیأت وزیران خواهد رسید.
‌تبصره 42 -
1 - اعتبار قراردادهای مربوط به آموزش و تربیت نیروی انسانی که به وسیله وزارتخانه‌ها و سازمانها و شرکتهای دولتی و مؤسساتی که شمول قانون‌بر آنها مستلزم ذکر نام است، در چهارچوب ضوابط و مقررات جاری با کشورهای خارجی منعقد می‌گردد، موکول بر آن است که امکان آموزش و تربیت‌نیروی انسانی موضوع قرارداد در دانشگاه‌ها و مؤسسات آموزشی و تحقیقاتی داخل کشور مقدور نباشد.
‌تشخیص موارد مذکور بر حسب مورد با وزارتخانه‌های فرهنگ و آموزش عالی و بهداشت، درمان و آموزش پزشکی و وزارت کار و امور اجتماعی‌است.
2 - در صورتی که آموزش و تربیت نیروی انسانی در دانشگاه‌ها و مؤسسات آموزشی و تحقیقاتی کشور امکان‌پذیر باشد، اعتبارات مربوط به آن از‌طریق دستگاه‌های اجرایی حسب مورد به وزارتخانه‌های فرهنگ و آموزش عالی و بهداشت، درمان و آموزش پزشکی و وزارت کار و امور اجتماعی و‌آموزش و پرورش منتقل تا برای برگزاری دوره‌های مورد نظر در دانشگاه‌ها و مؤسسات آموزشی و تحقیقاتی هزینه شود.
3 - موارد استثناء به پیشنهاد دستگاه مربوط و تصویب هیأت وزیران مجاز خواهد بود.
4 - خرید دانش فنی از خارج از کشور توسط دستگاه‌های موضوع این قانون جهت اجرای طرحها و پروژه‌های مربوطه به شرطی مجاز خواهد بود‌که با تشخیص شورای پژوهشهای علمی - صنعتی کشور دانش فنی مورد نیاز در داخل کشور وجود نداشته باشد.
5 - آیین‌نامه اجرایی این تبصره به پیشنهاد وزارتخانه‌های فرهنگ و آموزش عالی، کار و امور اجتماعی، بهداشت، درمان و آموزش پزشکی و‌سازمان برنامه و بودجه و تصویب هیأت وزیران خواهد بود.
‌تبصره 43 -
‌الف - سازمان صنایع ملی ایران مکلف است در سال 1372 مبلغ پنجاه میلیارد (50000000000) ریال از وجوه حاصل از فروش سهام کارخانجات‌شرکتهای تحت پوشش خود را به حساب درآمد عمومی ردیف 390800 قسمت سوم این قانون واریز نماید.
ب - معادل (20%) بیست درصد از وجوه واریزی در بند (‌الف) حداکثر تا میزان ده میلیارد (10000000000) ریال از محل اعتبار طرح شماره31103272 مندرج در پیوست شماره (1) این قانون جهت ایجاد هفتاد مرکز آموزش فنی و حرفه‌ای اختصاص می‌یابد.
ج - مابقی وجوه ناشی از فروش کارخانجات سازمان صنایع ملی صرف اتمام کارخانجات نیمه‌تمام گردد.
‌تبصره 44 -
‌الف - به وزارت آموزش و پرورش اجازه داده می‌شود اعتبار منظور در ردیف 127750 قانون بودجه سال جاری را بین آموزشکده‌های تابع توزیع‌نماید.
‌آموزشکده‌های مذکور، اعتبار مربوط را بر اساس قانون نحوه انجام امور مالی و معاملاتی دانشگاه‌ها و مؤسسات آموزش عالی و پژوهشی به مصرف‌رسانده و به هزینه قطعی منظور می‌نمایند.
ب - اعتبار مصوب ردیف 127514 (‌استخدام نیروی انسانی مورد نیاز) به پیشنهاد وزارت آموزش و پرورش و تأیید سازمان برنامه و بودجه به‌سقف اعتبارات مصوب ادارات کل آموزش و پرورش استانها و دستگاه‌های ملی تابعه افزوده می‌شود.
‌تبصره 45 - به وزارت آموزش و پرورش اجازه داده می‌شود با استفاده از ظرفیتهای نوبت دوم و شبانه مراکز آموزش فنی و حرفه‌ای و‌آموزشکده‌های تحت پوشش خود نسبت به برقراری دوره‌های آموزش رسمی یا کوتاه‌مدت فنی و حرفه‌ای با دریافت هزینه‌های آموزشی از افراد‌متقاضی و مؤسسات اقدام نماید. کلیه وجوه دریافتی از این بابت به حساب درآمد عمومی موضوع ردیف 410347 قسمت سوم این قانون واریز و‌معادل آن از محل اعتبار ردیف 503162 قسمت چهارم این قانون برای تأمین بخشی از هزینه‌های هنرستانها و آموزشکده‌های مربوط و دوره‌های مذکور‌در اختیار وزارت آموزش و پرورش قرار خواهد گرفت تا بر اساس مقرراتی که بنا به پیشنهاد وزارت آموزش و پرورش به تصویب هیأت وزیران می‌رسد‌به مصرف برسد.
‌تبصره 46 -
‌الف - شرکت دخانیات ایران مکلف است معادل دو درصد (2%) قیمت برگ توتون را از توتونکاران دریافت داشته و به حساب درآمد عمومی‌ردیف 594300 قسمت سوم این قانون واریز نماید.
ب - دولت مکلف است معادل صد درصد (100%) درآمد حاصل از اجرای بند الف این تبصره را از محل اعتبار ردیف 503192 قسمت چهارم این‌قانون پس از تخصیص اعتبار برای هر استان با تصویب کمیته برنامه‌ریزی استانهای ذیربط به نسبت درآمد هر بخش به پروژه‌های مشخص روستاهای‌همان بخش اختصاص دهد.
‌تبصره 47 - به سازمان تربیت بدنی ایران اجازه داده می‌شود اماکن و تأسیسات ورزشی در اختیار خود و همچنین طرحها و پروژه‌های نیمه‌تمامی را‌که قابل واگذاری به بخش غیر دولتی است، با حفظ کاربری و به تشخیص هیأتی مرکب از نمایندگان سازمان مذکور، وزارت امور اقتصادی و دارایی و‌سازمان برنامه و بودجه، با رعایت مقررات به فروش رسانده و درآمد حاصل را به حساب درآمد عمومی کشور واریز نماید.
‌معادل صد درصد وجوه واریزی فوق‌الذکر از محل اعتبار ردیف 503173 قسمت چهارم این قانون در اختیار سازمان تربیت بدنی ایران قرار خواهد‌گرفت تا طبق موافقتنامه متبادله با سازمان برنامه و بودجه برای تکمیل، تجهیز و راه‌اندازی تأسیسات و اماکن موجود و طرحها و پروژه‌های نیمه تمام‌هزینه نماید.
‌آیین‌نامه اجرایی این تبصره ظرف مدت یک ماه از تاریخ تصویب این قانون بنا به پیشنهاد سازمان تربیت بدنی ایران و تأیید وزارت امور اقتصادی و‌دارایی و سازمان برنامه و بودجه به تصویب هیأت وزیران خواهد رسید.
‌تبصره 48 - به دولت اجازه داده می‌شود اموال و داراییهای منقول و غیر منقول را که از محل اعتبارات طرح عمرانی "‌تکمیل تأسیسات جهانگردی‌متوسط نیمه‌تمام" ایجاد شده است، با حفظ کاربری و رعایت قوانین و مقررات مربوط به بخش غیر دولتی واگذار نموده و وجوه حاصله را به حساب‌خزانه‌داری کل واریز نماید. صد درصد (100%) وجوه فوق‌الذکر از محل ردیف (503172) قسمت چهارم این قانون در اختیار وزارت فرهنگ و ارشاد‌اسلامی قرار می‌گیرد تا پس از مبادله موافقتنامه با سازمان برنامه و بودجه به مصرف توسعه فعالیتهای بخش جهانگردی برسد.
‌تبصره 49 -
‌الف - به وزارت صنایع سنگین اجازه داده می‌شود از محل اعتبار عمرانی طرح اعطای کمکهای فنی و تکنولوژی به صنایع سنگین و نمونه‌سازی‌ماشین آلات و تجهیزات صنعتی با شرکتها، مؤسسات و کارگاه‌های دولتی و خصوصی و افراد حقیقی که صلاحیت آنها از نظر انجام کار مورد تأیید‌وزارت مزبور است، برای نمونه‌سازی ماشین آلات و تجهیزات صنعتی قرارداد منعقد نماید و به جای دریافت ضمانت‌نامه بانکی جهت پرداخت وجوه‌پیش‌پرداخت با اخذ سفته و یا هر وثیقه دیگری مبلغ پیش‌پرداخت را به طرف قرارداد خود پرداخت نماید.
‌وزارت صنایع سنگین می‌تواند راساً یا از طریق سیستم بانکی به این افراد، شرکتها، مؤسسات و کارگاه‌ها در مقابل اخذ وثیقه یا سفته وام به صورت‌قرض‌الحسنه پرداخت نماید. مبالغ دریافتی فوق‌الذکر بابت استهلاک قرض‌الحسنه مجدداً به روش فوق‌الذکر به افراد دیگر پرداخت خواهد شد.
ب - شرکت سهامی سازمان گسترش و نوسازی صنایع ایران مکلف است نسبت به واگذاری سهام شرکتهای تحت پوشش خود تا سقف سیصد‌میلیارد (300000000000) ریال اقدام نموده و پس از واریز مبلغ یک‌ششم آن به حساب درآمد عمومی ردیف 594000 قسمت سوم این قانون، باقیمانده‌را تا سقف مذکور به منظور اجرای طرحهای عمرانی 9‌گانه (‌صنایع مکانیکی) موضوع بند "ب" تبصره 15 قانون بودجه سال 1371 که اجرای آنها به‌عهده سازمان مذکور گذاشته و سایر طرحهای در دست اجرا سازمان هزینه نماید.
‌درآمدهای شرکت سهامی سازمان گسترش و نوسازی صنایع ایران حاصل از فروش و یا سود سهام شرکتهای تحت پوشش تا سقف فوق‌الذکر که صرف‌سرمایه‌گذاری در طرحهای موضوع این بند می‌گردد مشمول معافیت مالیاتی قوانین مربوطه خواهد بود.
ج - به شرکت ملی فولاد ایران اجازه داده می‌شود طرحهای"
1 - زغال سنگ طبس به شماره طبقه‌بندی 40703319
2 - سنگ آهن سنگان خواف به شماره طبقه‌بندی 40702327
3 - فولادسازی خراسان
4 - فولادسازی آذربایجان
5 - فولادسازی هرمزگان
‌را با استفاده از منابع مالی حاصل از سود ویژه، یا فروش سهام شرکتها و کارخانجات تحت پوشش و استفاده از منابع بانکی تا سقف دویست و پنجاه‌میلیارد (250000000000) ریال اجراء نماید.
‌در صورت عدم خرید سهام در بازار، بانکهای عامل کسری اعتبار مورد نیاز مذکور در بندهای ب و ج این تبصره را تا سقف‌های مذکور جهت اجراء که با‌تشخیص بانکهای عامل دارای توجیهات فنی - اقتصادی است تأمین خواهند کرد.
‌تبصره 50 - بانک مرکزی جمهوری اسلامی ایران موظف است از محل منابع خود یا سایر بانکها وجوه مورد نیاز جهت خریدهای تضمینی‌محصولات اساسی کشاورزی و دامی را بر اساس مصوبات شورای اقتصاد در نیمه اول سال 1372 تأمین و به صورت وام کوتاه‌مدت (‌تنخواه) در اختیار‌دستگاه‌های ذیربط قرار دهد.
‌سازمان برنامه و بودجه مکلف است بازپرداخت اصل و کارمزد وامهای مذکور را که با رعایت مفاد تبصره 70 قانون محاسبات عمومی هزینه می‌گردد‌تضمین نماید.
‌تضمین فوق نافی وظایف بانکها جهت وصول مطالبات لاوصول فوق‌الذکر نخواهد بود.
‌دستگاه‌های اجرایی استفاده‌کننده از تسهیلات اعتباری این تبصره مکلف به پرداخت مطالبات بانک بوده و عدم پرداخت بدهی در حکم تصرف غیر‌قانونی در اموال و وجوه دولتی است.
‌تبصره 51 - به دولت اجازه داده می‌شود با پیشنهاد سازمان برنامه و بودجه وامهای داخلی مربوط به طرحهای مصوب شورای اقتصاد شرکتهای‌دولتی شامل شرکتهایی که شمول قانون بر آن‌ها مستلزم ذکر نام می‌باشد و مؤسسات و نهادهای عمومی غیر دولتی ناشی از سیاستهای تعدیل اقتصادی‌دولت را که (‌منحصراً) از منابع بانکهای عامل صورت خواهد گرفت تضمین نماید.
‌سازمان برنامه و بودجه مکلف است اقساط معوق لاوصول و تمام یا درصدی کارمزد متعلقه را در سررسید در لایحه بودجه سنوات آینده کل کشور‌منظور نماید.
‌تضمین فوق نافی وظایف بانکها جهت وصول مطالبات معوق لاوصول فوق‌الذکر نخواهد بود.
‌مبلغ پنجاه میلیارد (50000000000)‌ریال از تسهیلات بانکی با رعایت تبصره 2 قانون بودجه سال 1372 کل کشور جهت بازسازی و گسترش شبکه‌های‌توزیع آب شهرها و توسعه شبکه‌های فاضلاب در اختیار شرکت مهندسی آب و فاضلاب کشور قرار گرفته تا بر اساس تصویب وزارت نیرو بین شرکتهای‌آب و فاضلاب استانها توزیع گردد.
‌استفاده‌کنندگان از تسهیلات اعتباری این تبصره ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در اموال و‌وجوه دولتی است.
‌تبصره 52 - بانک مرکزی جمهوری اسلامی ایران مکلف است در چارچوب سیاستهای پولی کشور و بر اساس تصویب شورای اقتصاد تسهیلات‌اعتباری مورد نیاز جهت سرمایه‌گذاری آن گروه از فعالیتهای بخش غیر دولتی را که مکلف به عرضه کالا و خدمات با قیمت تثبیتی در سال 1372‌می‌باشند و یا بر اساس مصوبات شورای اقتصاد مجاز به استفاده از تسهیلات این تبصره می‌باشند، از محل منابع سیستم بانکی تأمین نماید.
‌سازمان برنامه و بودجه مکلف است تمام یا قسمتی از سود و کارمزد متعلقه را که توسط شورای اقتصاد تعیین می‌گردد در سررسید در لایحه بودجه‌سنوات آینده منظور نماید.
‌تضمین فوق نافی وظایف بانکها جهت وصول مطالبات معوق لاوصول فوق‌الذکر نخواهد بود.
‌استفاده‌کنندگان از تسهیلات اعتباری این تبصره ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در اموال و‌وجوه دولتی است.
‌تبصره 53 - به دولت اجازه داده می‌شود مابه‌التفاوت سود و کارمزد تسهیلات بانکی لازم را جهت تسریع در سامان بخشی به اسکانهای خودجوش‌جماعتهای عشایری در مناطق مستعد و تجهیز کانونهای تولیدی در جهت اجرای توسعه جامع مناطق عشایری به میزان ده درصد برای مدت 5 سال‌تضمین و بازپرداخت نماید.
‌میزان تسهیلات بانکی جهت اجرای این تبصره مبلغ بیست میلیارد (20000000000) ریال تعیین می‌گردد.
‌تضمین فوق نافی وظایف بانکها جهت وصول مطالبات معوق ناشی از اعطای اینگونه تسهیلات نخواهد بود.
‌استفاده‌کنندگان تسهیلات اعتباری این تبصره ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در وجوه و‌اموال دولتی است.
‌آیین‌نامه این تبصره به پیشنهاد مشترک وزارت جهاد سازندگی، بانک مرکزی جمهوری اسلامی ایران و سازمان برنامه و بودجه تهیه و تا پایان اسفند ماه‌سال 1371 به تصویب هیأت وزیران خواهد رسید.
‌تبصره 54 - به دولت اجازه داده می‌شود مابه‌التفاوت سود و کارمزد تسهیلات بانکی در بخش مسکن جهت واحدهای مسکونی که طبق الگوی‌مصوب مصرف مسکن به استثنای جانبازان بالای پنجاه درصد (50%) و به صورت فروش اقساطی مورد معامله قرار می‌گیرد حداکثر به میزان ده درصد(10%) و به مدت ده سال و جهت ایثارگران و کارکنان رسمی دیپلمه و زیر دیپلم و کارکنان غیر رسمی (‌قراردادی) آموزش و پرورش به نرخ دوازده‌درصد (12%) و به مدت 15 سال تضمین و پرداخت نماید.
‌مبلغ هجده میلیارد (18000000000) ریال برای پرداخت مابه‌التفاوت کارمزد مازاد بر چهار درصد (4%) ناشی از تسهیلات وام مسکن آزادگان از ردیف503001 تخصیص می‌یابد و در اختیار ستاد رسیدگی به امور آزادگان قرار می‌گیرد.
‌مبلغ بیست و پنج میلیارد (25000000000) ریال از تسهیلات اعتباری این تبصره برای وام مسکن جانبازان بالای پنجاه درصد (50%) با اولویت درصد‌جانبازی با معرفی بنیاد جانبازان انقلاب اسلامی به بانک عامل مورد استفاده قرار می‌گیرد.
‌تبصره 55 - به منظور مقابله با تهاجم فرهنگی و محرومیت‌زدایی و تلاش در جهت خودکفایی کشور کمیته تخصیص اعتبار مکلف است به هنگام‌تخصیص اعتبار یک درصد (1%) از سرجمع بودجه عمومی سال 1372 کل کشور (‌به استثناء مبالغی که تا این تبصره تعیین تکلیف گردیده و اعتبارات‌فصول آموزش و پرورش عمومی، آموزش عالی و تحقیقاتی ، بهداشت، درمان، تغذیه و دفاع) را کسر و به ردیفهای زیر اضافه نماید:
1 - شصت درصد (60%) از مبلغ مذکور به ردیف نهاد ریاست جمهوری تا زیر نظر شورایی که به ریاست رییس جمهور و با عضویت وزرای آموزش‌و پرورش، فرهنگ و ارشاد اسلامی، فرهنگ و آموزش عالی، بهداشت، درمان و آموزش پزشکی و رؤسای سازمانهای صدا و سیما، تربیت بدنی و‌تبلیغات اسلامی تشکیل می‌شود مشخصاً جهت اجرای طرحهای مناسب مقابله با تهاجم فرهنگی هزینه شود و گزارش عملکرد آن هر سه ماه یک بار به‌مجلس شورای اسلامی ارسال گردد.
2 - سیزده درصد (13%) از مبلغ مذکور جهت تسریع در اجرای طرحهای فصول کشاورزی، منابع طبیعی و عمران روستاها که توسط کمیسیون‌کشاورزی و عمران روستاها ارائه خواهد شد به ردیف وزارتخانه‌های کشاورزی و جهاد سازندگی اضافه گردد.
3 - چهارده درصد (14%) از مبالغ مذکور جهت اجرای طرحهای عمرانی به اعتبارات عمرانی مناطق محروم به ردیف موضوع تبصره 36 این قانون‌اضافه شود تا به پیشنهاد دفتر امور مناطق محروم کشور - ریاست جمهور اضافه گردد.
4 - سه درصد (3%) از مبلغ مذکور جهت توسعه تحقیقات و پژوهشهای کاربردی به اعتبارات مربوط به وزارتخانه‌های فرهنگ و آموزش عالی و‌بهداشت، درمان و آموزش پزشکی اضافه شود.
5 - ده درصد (10%) از مبلغ مذکور جهت ایجاد فرصتهای شغلی به ردیف صندوق قرض‌الحسنه حمایت از فرصتهای شغلی اضافه شود.
‌کمیته تخصیص اعتبار مکلف است گزارش عملکرد این بند را هر سه ماه یک بار به مجلس شورای اسلامی ارسال نماید.
‌قانون فوق مشتمل بر ماده واحده و پنجاه و پنج تبصره در جلسه روز دوشنبه مورخ دوازدهم بهمن ماه یک هزار و سیصد و هفتاد و یک مجلس شورای‌اسلامی تصویب و در تاریخ 1371.11.12 به تأیید شورای نگهبان رسیده است..ب
‌رییس مجلس شورای اسلامی علی‌اکبر ناطق نوری
