دستورالعمل طرح كارورزي دانش آموختگان دانشگاهي مصوب 1386,01,27
ششمين جلسه شوراي‌عالي اشتغال در دولت نهم درمورخ 27 / 1/ 86 بنا به دعوتنامه شماره 5210 مورخ 22 /1 / 86 دبيرخانه شوراي مزبور به رياست جناب آقاي دكتر جهرمي وزير محترم كار و امور اجتماعي و با حضور اعضاي تشكيل و پس از بحث و بررسي موارد زير مورد جمع‌بندي قرار گرفت:
1- دستورالعمل طرح كارورزي دانش آموختگان دانشگاهي پس از اصلاح در 12 بند به شرح پيوست مورد تصويب‌ نهايي قرار گرفت. در اين ارتباط مقرر شد دستگاههاي مجري ظرف يك هفته تا تاريخ 3 / 2/ 86 ظرفيت پذيرش كارورز براي حوزه خود را به دبيرخانه شورا اعلام نمايند.
2- با توجه به نيازهاي در حال رشد كشور به آموزش و توسعه كارآفريني، با تاسيس دانشكده كارآفريني در دانشگاه تهران در سطح كارشناسي ارشد و بالاتر، موافقت شد و مقرر گرديد بخشي از هزينه‌هاي اجرايي تا سقف 15 ميليارد ريال از محل اعتبارات رديف 503610 تبصره (2) قانون بودجه سال 1386 به عنوان كمك حمايت مالي به آن دانشگاه اختصاص يابد.
3- به منظور مشاوره و عارضه يابي دائمي از بنگاههاي كسب و كار با پيشنهاد راه اندازي مراكز مشاوره كارآفريني و اشتغال در دانشگاهاي كشور موافقت شد و مقرر گرديد به ازاي هر دانشگاه متقاضي راه اندازي اين مراكز، تا سقف 300 ميليارد ريال از محل اعتبارات رديف 503610 تبصره (2) قانون بودجه سال 1386 توسط وزارت كار و امور اجتماعي اختصاص يابد.
4- آئين نامه اجرايي اين بند ظرف مدت يك ماه توسط دبيرخانه شوراي‌عالي اشتغال تهيه و ابلاغ مي ‌شود.
5- به منظور حمايت و ارتقاء پژوهش و مطالعه در زمينه اشتغال و بازار كار مقرر شد دستگاههاي اجرايي پيشنهادهاي خود را در خصوص طرحهاي مطالعاتي مرتبط با توسعه اشتغال، مشاغل نو و سياستهاي بازار كار در بخشهاي مختلف اقتصادي به دبيرخانه شوراي‌عالي اشتغال اعلام نموده تا در صورت تاييد در كميسيون تخصصي آن شورا، اعتبار لازم توسط وزارت كار و امور اجتماعي از محل رديف 503610 تبصره (2) قانون بودجه سال 1386 تامين و پرداخت شود.