
                            ‌قانون بودجه سال 1369 کل کشور
‌ماده واحده - بودجه سال 1369 کل کشور از حیث درآمدها و سایر منابع تأمین اعتبار بالغ بر سیزده هزار و یکصد و پنجاه و شش میلیارد و دویست‌و هشتاد و هشت میلیون و ششصد و پنجاه و یک هزار (13.156.288.651.000) ریال و از حیث هزینه‌ها و سایر پرداختها بالغ بر سیزده هزار و‌یکصد و پنجاه و شش میلیارد و دویست و هشتاد و هشت میلیون و ششصد و پنجاه و یک هزار (13.156.288.651.000) ریال به شرح زیر:
‌الف - بودجه عمومی دولت از لحاظ درآمدها و سایر منابع تأمین اعتبار و از حیث هزینه‌ها و سایر پرداختها بالغ بر شش هزار و یکصد و نود و یک‌میلیارد و نهصد و شصت و نه میلیون و یکصد و چهل و دو هزار (6.191.969.142.000) ریال و شامل اجزاء زیر:
1 - درآمد عمومی و سایر منابع تأمین اعتبار مبلغ پنج هزار و ششصد و شصت و هشت میلیارد و هفده میلیون و پانصد و بیست و دو هزار
(5.688.017.522.000) ریال و هزینه‌ها و سایر پرداختها از آن محل مبلغ پنج هزار و ششصد و شصت و هشت میلیارد و هفده میلیون و پانصد و‌بیست و دو هزار (5.688.017.522.000) ریال.
2 - درآمد اختصاصی وزارتخانه‌ها و مؤسسات دولتی مبلغ پانصد و بیست و سه میلیارد و نهصد و پنجاه و یک میلیون و ششصد و بیست هزار(523.951.620.000) ریال و هزینه‌ها و سایر پرداختها از آن محل پانصد و بیست و سه میلیارد و نهصد و پنجاه و یک میلیون و ششصد و بیست هزار(523.951.620.000) ریال.
ب - بودجه شرکتهای دولتی و بانکها و مؤسسات انتفاعی وابسته به دولت از لحاظ درآمدها و سایر منابع تأمین اعتبار بالغ بر هفت هزار و هشتصد‌و چهل میلیارد و نهصد و شصت و نه میلیون و یکصد و پنجاه و دو هزار (7.840.969.152.000) ریال و از لحاظ هزینه‌ها و سایر پرداختها بالغ بر‌هفت هزار و هشتصد و چهل میلیارد و نهصد و شصت و نه میلیون و یکصد و پنجاه و دو هزار (7.840.969.152.000) ریال.
‌به دولت اجازه داده می‌شود درآمدها و سایر منابع تأمین اعتبار منظور در قسمت سوم این قانون را با رعایت قوانین و مقررات مربوط در سال 1369‌وصول و هزینه‌های وزارتخانه‌ها و مؤسسات دولتی و همچنین کمکها و سایر اعتباراتی را که در جداول قسمتهای چهارم و پنجم و ششم و پیوست‌شماره یک این قانون منظور شده است در حدود وصولی درآمدها و سایر منابع تأمین اعتبار در سال 1369 با رعایت قوانین و مقررات مربوط و‌تبصره‌های این قانون و بر اساس تخصیص اعتبار تعهد و پرداخت نماید.
‌وصول درآمدها و پرداخت هزینه‌های شرکتهای دولتی و بانکها و مؤسسات انتفاعی وابسته به دولت به استثنای هزینه‌های سرمایه‌ای که منابع آن از‌محل درآمد عمومی (‌اعتبارات طرحهای عمرانی) تأمین می‌شود و مشمول مقررات ناظر بر شرکتها و بانکها و مؤسسات انتفاعی مذکور مجاز خواهد‌بود.
‌تبصره 1 - میزان تنخواه‌گردان خزانه در سال 1369 سیصد میلیارد (300.000.000.000) ریال است.
‌تبصره 2 -
‌الف - به مجمع عمومی یا شورای عالی شرکتها و بانکها و مؤسسات انتفاعی مندرج در قسمت هشتم این قانون اجازه داده می‌شود بر اساس‌سیاستهای دولت یا تصمیماتی که طبق اساسنامه یا قانون تشکیل شرکتها و مؤسسات مذکور مجاز به اتخاذ آن هستند و یا در صورت فراهم شدن‌موجبات افزایش تولید و یا سایر فعالیتهای اصلی شرکت یا مؤسسه انتفاعی مربوط و یا بنا بر مقتضیات ناشی از نوسانات قیمتها و یا به تبع سایر‌تحولات اقتصادی و مالی، ارقام مربوط به بودجه مصوب سال 1369 شرکتها و مؤسسات انتفاعی ذیربط مندرج در قسمت هشتمی این قانون را با‌رعایت قانون برنامه اول توسعه اقتصادی، اجتماعی و فرهنگی جمهوری اسلامی ایران و مقررات اساسنامه مورد عمل تغییر دهند. مشروط بر آنکه این‌تغییر اولاً موجبات کاهش ارقام مالیات و سود سهام دولت پیش‌بینی شده در جدول مذکور را فراهم ننماید، ثانیاً میزان استفاده شرکت یا مؤسسه انتفاعی‌مربوط از محل بودجه عمومی دولت را افزایش ندهد. مجامع عمومی شرکتها و مؤسسات موضوع این بند در موقع رسیدگی و تصویب ترازنامه و ارقام‌عملکرد و سود و زیان موظفند گزارش تطبیق عملیات شرکت با بودجه مصوب را که توسط شرکت تهیه و پس از رسیدگی و اظهار نظر بازرس
قانونی به‌مجمع ارائه می‌گردد، مورد ارزیابی قرار داده و تصمیمات مقتضی را اتخاذ نماید.
‌به منظور ایجاد امکان اجرای مفاد تبصره 33 قانون برنامه اول توسعه و با توجه به تحولات و تصمیم‌گیریهای اقتصادی جاری کشور و احتمال ضرورت‌اصلاح بودجه تنظیم شده مندرج در قسمت هشتم این قانون کلیه شرکتهای دولتی و مؤسسات انتفاعی مکلفند تغییرات موضوع این بند از تبصره را(‌بودجه‌های اصلاح شده مصوب مجامع عمومی) حداکثر تا پایان شهریور ماه سال جاری در چهارچوب برنامه اول توسعه، به همراه گزارش توجیهی‌لازم به سازمان برنامه و بودجه ارسال نمایند. وزرایی که ریاست مجمع عمومی شرکتهای دولتی را عهده‌دار می‌باشند، مسئول اجرای این بند خواهند‌بود.
‌سازمان برنامه و بودجه مکلف است تا پایان مهر ماه سال جاری گزارش تغییرات موضوع این بند را همراه با نظر خود به اطلاع کمیسیونهای برنامه و‌بودجه، امور اقتصادی و دارایی و دیوان محاسبات و امور مالی مجلس شورای اسلامی برساند.
ب - میزان دریافت و پرداخت ارزی شرکتهای دولتی برای سال 1370 در چهارچوب "‌بودجه ارزی" قسمت نهم این قانون بودجه مشخص و به‌مجلس شورای اسلامی تقدیم می‌گردد.
‌بدیهی است ارائه ارقام عملکرد ارزی شرکتهای دولتی برای سال 1368 جزء لاینفک بودجه پیشنهادی سال 1370 آن گونه شرکتها خواهند بود.
ج - کلیه شرکتهای دولتی موضوع ماده 4 قانون محاسبات عمومی کشور و بانکها و مؤسسات انتفاعی وابسته به دولت و سایر شرکتهای دولتی و‌مؤسسات انتفاعی که شمول قوانین و مقررات بر آنها مستلزم ذکر نام است از جمله شرکت ملی نفت ایران و شرکتهای تابعه و وابسته و سایر شرکتهای‌تابعه وزارت نفت، سازمان گسترش و نوسازی صنایع ایران، و شرکتهای تابعه و مراکز تهیه و توزیع و سازمان صنایع ملی ایران نیز شمول این تبصره‌می‌باشند.
‌د - سازمان حسابرسی مکلف است هر سه ماه یک بار گزارشی از تشکیل مجامع عمومی و چگونگی اجرای تصمیمات آنها توسط هیأت مدیره‌شرکتهای دولتی موضوع این تبصره را تهیه و به کمیسیونهای برنامه و بودجه و دیوان محاسبات مجلس شورای اسلامی ارائه نمایند.
ه - در اجرای مفاد تبصره 33 قانون برنامه اول توسعه اقتصادی، اجتماعی و فرهنگی جمهوری اسلامی ایران، کمیسیون مسئول اجرای این تبصره‌که زیر نظر رئیس جمهور تشکیل می‌شود، مکلف است حداکثر تا پایان شهریور ماه سال جاری ضمن ارائه گزارش پیشرفت کار تبصره مذکور، الزامات‌قانونی مورد نیاز در جهت اجرای هر چه دقیقتر آن را به کمیسیونهای برنامه و بودجه، امور اقتصادی و دارایی و دیوان محاسبات و امور مالی مجلس‌شورای اسلامی پیشنهاد نماید تا امکان پیش‌بینی تدابیر لازم در بودجه شرکتهای دولتی در سنوات آتی و برنامه فراهم گردد.
‌و - دولت مکلف است بودجه شرکتهایی را که بیش از پنجاه و یک درصد (51%) سرمایه و یا سهام آنها متعلق به دولت و یا شرکتهای دولتی و یا‌مؤسسات دولتی و یا بانکها و یا مؤسسات انتفاعی و وابسته به دولت می‌باشند در لایحه بودجه سال 1370 کل کشور منظور نماید.
‌شرکتها و مؤسسات انتفاعی و وابسته به دولت که شمول مقررات عمومی به آنها مستلزم ذکر نام می‌باشد نیز مشمول حکم این بند خواهند بود.
‌ز - مدیر عامل و هیأت مدیره مؤسسات و شرکتهایی که ظرف مهلت مقرر مفاد این تبصره را به اجراء نگذارند متخلف و در حکم متصرف غیر‌قانونی در اموال دولتی محسوب می‌گردند.
‌تبصره 3 -
‌الف - به منظور افزایش در عرضه کل و ایجاد اشتغال مولد در قالب سیاستهای برنامه پنج‌ساله توسعه اقتصادی، اجتماعی و فرهنگی و با در نظر‌گرفتن مناطق محروم کشور، خانواده معظم شهداء و رزمندگان جنگ تحمیلی بانک مرکزی جمهوری اسلامی ایران در چهارچوب سیاستهای پولی کشور‌مکلف است در قالب جدول شماره 4 قانون برنامه تسهیلات اعتباری مورد نیاز طرحهای تهیه شده در زمینه‌های تولیدی، خوداشتغالی و خدمات فنی‌روستایی، تحقیقاتی، آموزشی، فرهنگی و هنری و ورزشی را که دارای توجیهات کامل اقتصادی، فنی و مالی باشند و فقط از نظر وثیقه و سهم‌سرمایه‌گذاری مجری با مقررات بانکهای عامل وفق نمی‌دهد را از منابع داخلی بانکهای مذکور در صورت عدم تکافو از منابع سایر بانکها تأمین نماید.
‌حداکثر تسهیلات اعتباری این تبصره به مبلغ یکصد و پنجاه میلیارد (150.000.000.000) ریال می‌باشد که چهل میلیارد (40.000.000.000) ریال آن‌به صورت قرض‌الحسنه اعطاء خواهد شد. پنجاه درصد (50%)‌مبلغ این تبصره (‌هفتاد و پنج میلیارد 75.000.000.000) ریال که بیست میلیارد(20.000.000.000) آن به صورت قرض‌الحسنه می‌باشد) به منظور اشتغال ایثارگران (‌آزادگان، جانبازان، رزمندگان، خانواده‌های محترم شهداء و‌مفقودین و اسرا) و مهاجرین جنگ تحمیلی در استانهای جنگ‌زده تخصیص می‌یابد.
‌حداقل بیست درصد (20%) تسهیلات موضوع این تبصره جهت فعالیتهای بخشهای محروم کشور اختصاص می‌یابد.
‌مبلغ سه میلیارد (3000000000) ریال از اعتبار تبصره 3 در اختیار تعاونیهای تولیدی خرما و مرکبات جهت توسعه، تولید و بسته‌بندی صنایع تکمیلی‌خرما قرار گیرد.
‌آیین‌نامه اجرایی این بند به پیشنهاد مشترک رئیس جمهور، سازمان برنامه و بودجه، و بانک مرکزی جمهوری اسلامی ایران و وزارتخانه‌های کشور،‌کشاورزی، فرهنگ و ارشاد اسلامی، کار و امور اجتماعی، جهاد سازندگی و بنیاد جانبازان و بنیاد شهید انقلاب اسلامی شامل انواع فعالیت، توزیع‌تسهیلات اعتباری و نحوه و مقررات اعطای آن ظرف دو ماه از تاریخ تصویب این قانون تهیه و به تصویب هیأت وزیران خواهد رسید.
ب - سازمان برنامه و بودجه مانده مطالبات معوق لاوصول ناشی از اجرای آن گونه طرحهای نظارت شده را که لزوم اعطای تسهیلات اعتباری آنها‌به تصویب هیأت وزیران رسیده است، حداکثر ظرف مدت پنج سال به پیشنهاد بانک مرکزی جمهوری اسلامی ایران در لایحه بودجه کل کشور منظور‌خواهد نمود.
‌تضمین مزبور نافی وظایف بانکها جهت وصول مطالبات معوق لاوصول ناشی از اعطای آن گونه تسهیلات نخواهد بود. استفاده‌کنندگان تسهیلات‌اعتباری این تبصره ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در وجوه و اموال دولتی است.
ج - بانک سپه و سایر بانکهای عامل با هماهنگی وزارت کشور و سازمان برنامه و بودجه مکلفند پس از رسیدگی‌های لازم تمام یا قسمتی از‌مایملک آن تعداد از شرکتهای تعاونی زیر پوشش مراکز گسترش خدمات تولیدی و عمرانی استانها را که قابلیت واریز ندارند طبق مقررات ضمن عقد به‌فروش رسانند و از محل موجودی و مطالبات شرکت و اموال و داراییهای سهامداران شرکت و ماحصل فروش مطالبات خود و دولت را تأمین و‌پرداخت نمایند.
‌هیچ یک از شرکتهای تعاونی موضوع این بند قبل از انقضاء حداقل 10 سال از تاریخ بهره‌برداری و بازپرداخت آخرین قسط بدهی خود به بانک مجاز به‌فروش یا انتقال کالاهای سرمایه‌ای خود نمی‌باشند.
‌د - بنیاد جانبازان و مستضعفان می‌تواند از تسهیلات مربوط مندرج در تبصره 3 در قوانین بودجه سال‌های 64، 65، 66، 67 و 1368 جهت ادامه‌طرحهای مذکور استفاده نموده و کلیه تعهدات مربوط به بنیاد شهید انقلاب اسلامی در این رابطه عیناً به عهده بنیاد جانبازان و مستضعفان منتقل‌می‌گردد.
ه - تعاونیهای تولیدی و عمرانی که حداقل هشتاد درصد (80%) اعضای آن را رزمندگان داوطلب که حداقل مدت شش ماه متوالی و یا یک سال‌متناوب در جبهه بوده‌اند، یا خانواده محترم شهداء، مفقودین و اسرا(‌فرزند یا همسر یا پدر یا مادر یا برادر) جانبازان و اسراء آزاد شده و مهاجرین جنگ‌تحمیلی تشکیل دهند. در صورتی که به تشخیص بنیاد شهید یا بنیاد جانبازان یا بنیاد مهاجرین جنگ تحمیلی حسب مورد توانایی مالی نداشته باشند، از‌پرداخت تمام یا قسمتی از سهم آورده متقاضی معاف می‌باشند و هزینه‌های مربوط به خدمات دستگاههای دولتی و وابسته به دولت و تهیه طرح،‌گرفتن موافقت اصولی و پروانه و مجوزها و بررسی طرح به وسیله بانک و سایر مراجع ذیربط و غیره جزو هزینه‌های طرح محسوب می‌گردد. بانک‌موظف است حداکثر ظرف یک هفته پس از تصویب طرح این قبیل تعاونیها به وسیله شورای عالی مرکز، نسبت به اعطای وام اقدام نماید.
‌و - در هر یک از بخشهای این تبصره حداقل شصت درصد (60%) تسهیلات با قرض‌الحسنه مصوب باید در اختیار بخش تعاونی قرار گیرد.
‌ز - در مواردی که دستگاههای دولتی و عمومی و سایر مراجع قانونی ذیربط اقدام به فروش واحدهای تولیدی، خدماتی و ماشین آلات، تأسیسات،‌عرصه، اعیان، مستحدثات آنها و مواد اولیه می‌نمایند، موظفند شرکتها و اشخاص حقیقی مذکور در این بند را که توسط بنیاد شهید و تعاونی‌هایی که‌جهت اشتغال خانواده شهداء، و جانبازان و رزمندگان توسط مراکز گسترش خدمات تولیدی و عمرانی معرفی می‌شوند، در اولویت قرار دهند، و بانک‌ملی ایران مکلف است اعتبار لازم را برای خرید موارد فوق‌الذکر را از محل تسهیلات اعتباری موضوع این تبصره به صورت قرض‌الحسنه در اختیار‌شرکتها و اشخاص نامبرده قرار دهد.
ح - حداکثر وام پرداختی از محل این تبصره به ازاء هر نفر پانزده میلیون (15.000.000) ریال خواهد بود.
ط - دستگاهها و بنیادهای مذکور در این تبصره موظفند گزارش عملکرد این تبصره را هر چهار ماه یک بار از طریق سازمان برنامه و بودجه به‌کمیسیونهای برنامه و بودجه و دیوان محاسبات و امور اقتصادی و دارایی مجلس شورای اسلامی ارسال دارند.
‌تبصره 4 -
‌الف - به دولت اجازه داده می‌شود در موارد لزوم بازپرداخت اعتباراتی را که از محل منابع قرض‌الحسنه یا سایر منابع سیستم بانکی کشور از طریق‌بانک مرکزی جمهوری اسلامی ایران در اختیار بانک کشاورزی قرار داده می‌شود و توسط بانک مزبور در جهت اهداف بخش کشاورزی و صنایع‌روستایی در برنامه اول جمهوری اسلامی ایران مبنی بر افزایش تولیدات بخش به عنوان سرمایه در گردش در اختیار صیادان و کشاورزان و اعضاء و‌شرکتهای تعاونی روستایی و کشاورزی و صیادی و عشایری و تعاونیهای مشاع قرار می‌گیرد با رعایت مفاد این تبصره جمعاً تا مبلغ یکصد و پنجاه‌میلیارد (150.000.000.000) ریال از قرض‌الحسنه و در صورت عدم تکافو تا مبلغ یکصد میلیارد (100.000.000.000) ریال از سایر منابع سیستم‌بانکی تضمین و مانده مطالبات آن را در بودجه سال بعد کل کشور منظور نماید.
‌تضمین مزبور نافی وظایف بانکها جهت وصول مطالبات معوق لاوصول ناشی از اعطای آن گونه تسهیلات نخواهد بود. استفاده‌کنندگان تسهیلات‌اعتباری این تبصره ملزم با بازپرداخت مطالبات بانک بوده و عدم پرداخت بدهی در حکم تصرف غیر قانونی در وجوه و اموال دولتی است.
‌حداکثر مبلغ سی و پنج میلیارد (35.000.000.000) ریال از اعتبارات این تبصره به منظور تهیه و تدارک بذور اصلاح شده و اسپرم و ادوات و داروهای‌دامی و سموم در اختیار وزارتخانه‌های جهاد سازندگی و کشاورزی قرار می‌گیرد.
ب - حداکثر ده درصد (10%) از اعتبارات این تبصره به منظور تهیه و تدارک مواد لازم برای کارگاههای قالی‌بافی که سه درصد (3%) آن در اختیار‌شرکت سهامی فرش ایران و هفت درصد (7%) آن در اختیار تعاونی‌های فرش تحت پوشش جهاد سازندگی قرار گیرد تا به صورت مواد مورد نیاز در‌اختیار فرش‌بافان قرار گیرد.
ج - آیین‌نامه اجرایی بندهای الف و ب و میزان و نحوه توزیع اعتبارات آن میان شرکت فرش ایران و تعاونیهای فرش توسط وزارتخانه‌های بازرگانی‌و جهاد سازندگی و کشاورزی و سازمان برنامه و بودجه و بانک مرکزی جمهوری اسلامی ایران ظرف یک ماه تهیه و به تصویب هیأت وزیران خواهد‌رسید.
‌تبصره 5 -
‌الف - سازمان حمایت مصرف‌کنندگان و تولیدکنندگان مکلف است پنج درصد (5%) از کلیه درآمدهای حاصل از مابه‌التفاوت‌های وصولی موضوع‌بند ده ماده (7) اساسنامه خود را به حساب درآمد عمومی کشور واریز نماید.
‌مابه‌التفاوتهای دریافتی سازمان حمایت مصرف‌کنندگان و تولیدکنندگان مشمول مالیات بر درآمد نمی‌باشد.
ب - دستگاههایی که برای خرید و تدارک کالاهای اساسی از محل درآمد حاصل از مابه‌التفاوتهای وصولی موضوع بند ده ماده (7) اساسنامه‌سازمان مصرف‌کنندگان و تولیدکنندگان از سازمان مذکور وجه دریافت می‌نمایند مکلفند حداکثر تا پایان فروردین ماه سال 1370 مانده وجوه دریافتی‌مصرف و تعهد نشده از این بابت را به سازمان حمایت مصرف‌کنندگان و تولیدکنندگان مسترد دارند.
ج - در صورتی که دستگاههای ذیربط از استرداد مانده وجوه موضوع بند (ب) در موعد مقرر در بند مذکور خودداری نمایند سازمان حمایت از‌مصرف‌کنندگان و تولیدکنندگان موظف است موضوع را به سازمان برنامه و بودجه و وزارت امور اقتصادی و دارایی اعلام نماید. پس از رسیدگی و تأیید‌موضوع توسط دستگاههای اخیرالذکر، وزارت امور اقتصادی و دارایی مجاز است معادل مانده وجوه فوق از محل حسابهای بانکی دستگاههای مربوط‌برداشت و به حساب سازمان حمایت مصرف‌کنندگان و تولیدکنندگان واریز نماید.
‌د - سازمان حمایت مصرف‌کنندگان و تولیدکنندگان مکلف است مبلغ پرداخت شده به هر دستگاه و همچنین مبالغ مصرف شده و برگشت شده را‌به تفکیک هر سال تعیین و تا آخر خرداد ماه سال 1370 به کمیسیون برنامه و بودجه مجلس شورای اسلامی از طریق سازمان برنامه و بودجه و همچنین‌به وزارت امور اقتصادی و دارایی اعلام دارد.
ه - دستگاههای دولتی که از سازمان حمایت مصرف‌کنندگان وجوهی به عنوان سوبسید دریافت می‌کنند مکلفند وجوه مربوطه را مطابق قانون‌محاسبات عمومی و سایر مقررات مربوط هزینه دریافت نمایند. مگر این که دارای آیین‌نامه مالی قانونی خاص باشند که در این صورت مطابق آن هزینه‌خواهند نمود.
‌تبصره 6 -
‌الف - اجازه داده می‌شود:
1 - مبلغ سی و دو میلیارد (32.000.000.000) ریال از اعتبار سرمایه‌گذاری ثابت منظور در ردیف 503002 (‌ هزینه‌های پیش‌بینی نشده عمرانی)‌قسمت چهارم این قانون جهت اجرای طرحهای عمرانی ضروری و عملیات عمرانی بخشهای محروم (‌بر اساس گزارش سازمان برنامه و بودجه درباره‌نقاط محروم) بنا به پیشنهاد وزرای ذیربط و تأیید سازمان برنامه و بودجه و تصویب هیأت وزیران به پروژه‌های مشخص اختصاص یابد و پس از مبادله‌موافقتنامه با سازمان برنامه و بودجه به مصرف برسد.
‌حداقل هفتاد درصد (70%) اعتبارات این بند بایستی در مناطق روستایی و عشایری به مصرف برسد.
2 - مبلغ یازده میلیارد (11.000.000.000) ریال از اعتبار سرمایه‌گذاری ثابت منظور در ردیف 503002 (‌هزینه‌های پیش‌بینی نشده عمرانی)‌قسمت چهارم این قانون تخصیص‌یافته تلقی گردیده و جهت عملیات عمرانی ضروری بخشهای محروم اختصاص می‌یابد تا به پروژه‌های مشخص طبق‌آیین‌نامه‌ای که توسط ریاست جمهور ظرف مدت یک ماه پس از تصویب این قانون تهیه و به تصویب هیأت وزیران خواهد رسید به مصرف برسد. رئیس‌جمهور موظف است هر چهار ماه یک بار گزارش عملکرد این بند را به اطلاع کمیسیون برنامه و بودجه مجلس شورای اسلامی برساند.
3 - مبلغ سه میلیارد (3.000.000.000) ریال از اعتبار موضوع بند (1) این تبصره صرفاً جهت ساخت حمام‌های بهداشتی در روستاهای کشور که‌فاقد آنند در اختیار جهاد سازندگی قرار می‌گیرد.
4 - مبلغ هشت میلیارد (8.000.000.000) ریال از اعتبار موضوع بند (1) این تبصره جهت هزینه‌های متفرقه عمرانی پیش‌بینی نشده و ضروری‌استانها و طرحهای عمرانی روستایی و عشایری به پیشنهاد وزارت کشور و تأیید سازمان برنامه و بودجه حسب نیاز بین استانهای کشور تقسیم و سهم‌هر استان با پیشنهاد استاندار و تصویب کمیته برنامه‌ریزی استان به طرحهای مشخص اختصاص داده شود.
5 - ایجاد هر گونه تعهد برای سالهای بعد و همچنین شروع پروژه‌هایی با بیش از مبلغ یکصد میلیون (100.000.000) ریال اعتبار از محل اعتبار‌موضوع بندهای (1) و (2) این تبصره ممنوع است.
6 - اجازه داده می‌شود مبلغ بیست و هفت میلیارد (27.000.000.000) ریال بقیه اعتبار منظور در ردیف 503002 قسمت چهارم این قانون به‌منظور بازسازی مناطق مختلف کشور که در اثر عوامل غیر مترقبه از قبیل سیل، زلزله، خشکسالی و آتش‌سوزی خسارت دیده و یا می‌بینند و همچنین‌در مواردی که برای پیشگیری از وقوع این امور لازم است هزینه گردد.
‌این اعتبار با تصویب هیأت وزیران بین استانهای آسیب‌دیده تقسیم شده و با تصویب کمیته برنامه‌ریزی استان به طرحهای مشخص اختصاص می‌یابد.
7 - مبلغ سیصد میلیون (300.000.000) ریال از اعتبار ردیف 503002 (‌هزینه‌های پیش‌بینی نشده عمرانی) جهت فعالیت‌های آبی هیأت‌های‌واگذاری زمین اختصاص می‌یابد.
8 - دولت موظف است حداکثر ظرف مدت 8 ماه نسبت به شناسایی دهستانهای محروم واقع در بخشهای غیر محروم اقدام و آنها را به تصویب‌برساند و دهستانهای محروم موضوع این بند پس از تصویب از اعتبارات بخش‌های محروم بهره‌مند می‌گردند.
ب -
1 - مبلغ یک میلیارد (1.000.000.000) ریال از اعتبار ردیف 503002 (‌هزینه‌های پیش‌بینی نشده) قسمت چهارم این قانون جهت هزینه‌های‌ضروری استانها در اختیار وزارت کشور قرار گیرد.
2 - مبلغ چهارصد و هشتاد میلیون (480.000.000) میلیون ریال از اعتبار ردیف 503001 جهت هزینه‌های ناشی از انجام مسئولیت‌های نمایندگی‌بجز نمایندگان تهران در اختیار مجلس شورای اسلامی قرار گیرد.
3 - اعتبار ردیف 503135 منظور در قسمت چهارم این قانون برای تأمین هزینه‌های مربوط به آزادگان اختصاص دارد که بر حسب مورد از طرف‌سازمان برنامه و بودجه در اختیار دستگاههای اجرایی مربوط قرار می‌گیرد.
4 - مبلغ هفتصد و پنجاه میلیون (750.000.000) ریال از اعتبار ردیف 503001 به سازمان امور عشایری اختصاص می‌یابد تا با تأیید سازمان‌برنامه و بودجه بین سازمان امور عشایری استانها توزیع گردد.
5 - مبلغ پنج میلیارد و ششصد میلیون (5.600.000.000) ریال اعتبار از محل ردیف 503001 قسمت چهارم این قانون جهت تأمین کسری‌اعتبارات جاری مورد نیاز دانشگاهها و مؤسسات آموزش عالی کشور تا حسب مورد بنا به پیشنهاد وزرای ذیربط و تأیید سازمان برنامه و بودجه به سقف‌اعتبارات جاری دانشگاهها و مؤسسات آموزش عالی اضافه گردد.
ج - سازمان برنامه و بودجه و وزارت کشور مکلفند گزارش عملکرد این تبصره را هر چهار ماه یک بار به کمیسیون های دیوان محاسبات، برنامه و‌بودجه و شوراها و امور داخلی مجلس شورای اسلامی تسلیم نمایند. همچنین استانداران موظفند هر چهار ماه یک بار گزارش عملکرد اعتباراتی را که‌در اجرای این تبصره در اختیار استانها گذارده می‌شود به اطلاع مجلس برسانند.
‌تبصره 7 -
‌به سازمان بنادر و کشتیرانی اجازه داده می‌شود حداکثر تا مبلغ شش میلیارد و هفتصد و هشتاد و سه میلیون و دویست هزار(6.783.200.000) ریال‌کسری دریافتی نسبت به هزینه‌های سال 1364 را که در اجرای تبصره 12 قانون بودجه سال مذکور ایجاد شده است پس از حسابرسی قانون از محل‌اندوخته قانونی خود تأمین و اسناد مربوطه را به هزینه قطعی منظور نماید و یک نسخه از گزارش حسابرسی مذکور را به کمیسیونهای برنامه و بودجه‌امور اقتصادی و دارایی و دیوان محاسبات ارسال دارند.
‌تبصره 8 - به وزارت آموزش و پرورش اجازه داده می‌شود اعتبارات سال 1369 مربوط به هزینه سرانه واحدهای آموزشی وابسته به خود را در‌مرکز و استانها، بر اساس قانون راجع به "‌هزینه‌های سرانه واحدهای آموزشی وابسته به وزارت آموزش و پرورش" مصوب 1360.10.21 توزیع و‌پرداخت و به هزینه قطعی منظور نماید.
‌منظور نمودن هزینه‌های پرسنلی ضمن هزینه سرانه واحدهای مذکور مجاز نخواهد بود.
‌تبصره 9 -
‌اعتبار ریالی ردیف 503041 و اعتبار ارزی جداول شماره 1 و 2 مندرج در قسمت نهم این قانون با درخواست دستگاههای اجرایی ذیربط بنا به پیشنهاد‌سازمان برنامه و بودجه و تصویب هیأت وزیران برای تأمین هزینه‌های مربوط به تقویت بنیه دفاعی، امنیتی و اطلاعاتی اختصاص می‌یابد.
‌الف - ستاد فرماندهی کل نیروهای مسلح ظرف مدت یک ماه از تاریخ تصویب این قانون نحوه توزیع اعتبارات را بین نیروهای نظامی، در قالب‌سرفصلهای مندرج در جدول قسمت دهم این قانون جهت انجام اقدامات لازم به وزارت دفاع و پشتیبانی نیروهای مسلح اعلام می‌دارد.
ب - نیروهای مسلح نظامی و انتظامی موظفند مهمات و تجهیزات نظامی مورد نیاز خود را از سازمان صنایع دفاع تأمین نمایند و صرفاً آن قسمت از‌تجهیزات نظامی که قابل تولید در داخل کشور نباشند منحصراً توسط وزارت دفاع و پشتیبانی نیروهای مسلح از خارج خریداری می‌گردد.
ج - گزارش نحوه مصرف اعتبارات مربوط به خرید اقلام عمده دفاعی از محل این تبصره توسط حسابرسان منتخب هیأتی مرکب از اعضاء زیر و با‌همکاری وزارت دفاع و پشتیبانی نیروهای مسلح تهیه می‌شود و در اختیار این هیأت قرار می‌گیرد.
1 - یکی از اعضاء کمیسیون امور دفاعی مجلس شورای اسلامی به انتخاب کمیسیون.
2 - یکی از اعضای کمیسیون برنامه و بودجه مجلس شورای اسلامی به انتخاب کمیسیون.
3 - یکی از اعضاء کمیسیون دیوان محاسبات مجلس شورای اسلامی به انتخاب کمیسیون.
4 - رئیس دیوان محاسبات کشور یا نماینده وی.
5 - نماینده وزیر دفاع و پشتیبانی نیروهای مسلح.
6 - نماینده معاون رئیس جمهور و رئیس سازمان برنامه و بودجه.
‌نمایندگان مذکور در بندهای 4 و 5 و 6 باید از معاونان مقامات مذکور انتخاب شوند.
‌ریاست هیأت با نماینده وزیر دفاع و پشتیبانی نیروهای مسلح بوده و وظیفه دبیرخانه هیأت را وزارت دفاع و پشتیبانی نیروهای مسلح عهده‌دار خواهد‌بود. این هیأت موظف است حداقل ماهی یک بار تشکیل جلسه دهد و جلسات آن با حضور دو سوم از اعضاء رسمیت خواهد داشت.
‌هیأت بالا نتیجه بررسی گزارشات مذکور را به استحضار مقام معظم رهبری و ریاست جمهوری می‌رسانند.
‌رسیدگی این هیأت نافی وظایف و مسئولیت‌های دیوان محاسبات کشور نخواهد بود.
‌د - تبصره 45 قانون بودجه سال 1364 و تبصره 47 قانون بودجه سال 1359 و سایر قوانین و مقررات مغایر با مفاد این تبصره ملغی می‌گردد.
ه - وزارتخانه‌های دفاع و پشتیبانی نیروهای مسلح و کشور و اطلاعات موظف هستند گزارش عملکرد این تبصره را هر سه ماه یک بار از طریق‌سازمان برنامه و بودجه به کمیسیونهای دفاع، برنامه و بودجه، شوراها و امور داخلی و دیوان محاسبات مجلس شورای اسلامی ارائه نمایند.
‌و - مبلغ چهار میلیارد (4.000.000.000) ریال از اعتبار ردیف 5 جدول تفکیک اعتبار جاری ردیف 503041 جهت هزینه‌های جاری ستاد‌پشتیبانی جبهه و جنگ وزارت جهاد سازندگی و مبلغ یک میلیارد (1.000.000.000) ریال از اعتبار ردیف 10 جدول تفکیک اعتبار جاری ردیف503041 جهت هزینه‌های جاری مراکز تحقیقات مهندسی جنگ جهاد سازندگی اختصاص می‌یابد که پس از مبادله موافقتنامه با سازمان برنامه و بودجه‌قابل مصرف خواهد بود.
‌ز - خریدهای خارجی اقلام عمده دفاعی زیر نظر هیأتی مرکز از اعضاء زیر در حدود اعتبارات مصوب انجام می‌گیرد:
1 - نماینده ستاد فرماندهی کل قوا.
2 - نماینده ستاد مشترک ارتش جمهوری اسلامی ایران.
3 - نماینده فرماندهی کل سپاه پاسداران انقلاب اسلامی.
4 - نماینده وزیر دفاع و پشتیبانی نیروهای مسلح.
5 - نماینده رئیس جمهور.
‌دو نفر از نمایندگان کمیسیونهای برنامه و بودجه و دفاع به انتخاب مجلس شورای اسلامی، یک نفر نماینده وزارت امور خارجه و یک نفر نماینده وزارت‌اطلاعات به عنوان ناظر در هیأت فوق‌الذکر شرکت می‌نمایند.
‌هیأت موضوع این بند مجاز به تأیید خریدهای قابل تولید در داخل کشور نمی‌باشند: ‌همچنین افتتاح اعتبار اسنادی برای خریدهای مذکور توسط بانک مرکزی جمهوری اسلامی ایران و سایر بانکهای کشور قبل از تأیید هیأت موضوع این‌بند ممنوع می‌باشد.
ح - اعتبار ردیف (9) جدول قسمت دهم به پرداخت بدهی نیروهای مسلح به وزارتخانه‌ها و سازمانهای دولتی اختصاص دارد با رعایت ماده 58‌قانون محاسبات عمومی در قبال اسناد مثبته توسط وزارت دفاع و پشتیبانی نیروهای مسلح به دستگاههای ذیربط پرداخت می‌گردد. اعتبارات واگذاری‌از این ردیف توسط دستگاه اجرایی دریافت‌کننده اعتبار صرفاً برای اجرای طرحهای عمرانی در قالب اهداف برنامه پنجساله اول توسعه اقتصادی،‌ اجتماعی و فرهنگی جمهوری اسلامی ایران قابل مصرف خواهد بود.
ط - منابع مالی مورد نیاز جهت تکمیل و احداث سایتهای موشکی و راداری و اسکله و بنادر و کارخانجات مربوط به تجهیزات هوایی، دریایی،‌زرهی، مهمات‌سازی، موشکی که در برنامه پیش‌بینی شده، از محل اعتبارات موضوع این تبصره تأمین خواهد شد.
‌تبصره 10 -
‌الف - مبلغ سه میلیارد (3.000.000.000) ریال اعتبار منظور در ردیف 129026 جهت راه‌اندازی بیمارستانهای آماده و بهره‌برداری در سطح کشور‌و مراکز قرنطینه‌ای و استخدام کادر مورد نیاز اختصاص یافته و حسب مورد به پیشنهاد وزارت بهداشت، درمان و آموزش پزشکی و تأیید سازمان برنامه‌و بودجه به سقف اعتبارات جاری دانشگاهها و دانشکده‌های علوم پزشکی و سازمانهای منطقه‌ای بهداشت و درمان استانها افزوده خواهد شد.
ب - وزارت بهداشت، درمان و آموزش پزشکی پس از تصویب هیأت وزیران مجاز است جهت راه‌اندازی واحدهای مندرج در بند "‌الف" و مراکز‌بهداشتی و درمانی نسبت به استخدام کادر مورد نیاز اقدام نماید.
ج - مبلغ دو میلیارد ریال اعتبار عمرانی منظور در ردیف 503115، جهت تعمیرات اساسی بیمارستانهای سازمانهای منطقه‌ای بهداشت و درمان‌اختصاص می‌یابد تا پس از مبادله موافقتنامه بین سازمان برنامه و بودجه و سازمان منطقه‌ای بهداشت و درمان استان مربوط به مصرف برسد.
‌د - بیست درصد (20%) از درآمد موضوع قانون استفاده از درآمدهای اختصاصی وزارت بهداشت، درمان و آموزش پزشکی در سال 1369 جهت‌لوله‌کشی و تأمین آب آشامیدنی بهداشتی و احداث و تکمیل مراکز بهداشتی و درمانی روستاها اختصاص می‌یابد.
‌حداکثر یک پنجم اعتبار این بند جهت فاضلاب و دستگاه زباله‌سوز و بهداشت محیط بیمارستانها اختصاص می‌یابد.
‌گزارش عملیات اجرایی این بند در استانها هر چهار ماه یک بار به نمایندگان هر استان و کمیسیون بهداری و بهزیستی مجلس شورای اسلامی ارائه‌می‌گردد.
‌آیین‌نامه اجرایی بند "‌د" این تبصره حداکثر ظرف دو ماه از تاریخ تصویب این قانون بنا به پیشنهاد وزارت بهداشت، درمان و آموزش پزشکی و تأیید‌سازمان برنامه و بودجه به تصویب هیأت وزیران خواهد رسید.
ه - مبلغ دو میلیارد و پانصد (2.500.000.000) ریال اعتبار از محل اعتبار عمرانی برنامه خدمات درمانی سال 1372 موضوع جدول شماره 5‌پیوست شماره 1 قانون برنامه پنجساله توسعه اقتصادی، اجتماعی و فرهنگی جمهوری اسلامی ایران کسر و به سقف اعتبار ردیف 30303330 مبلغ‌یک میلیارد (1.000.000.000) ریال و ردیف 30303344 یک میلیارد و پانصد میلیون (1.500.000.000) ریال قسمت دوم پیوست شماره 1 این‌قانون اضافه می‌گردد تا جهت احداث 120 واحد آزمایشگاه مرکزی تشخیص طبی و یکصد پایگاه اورژانس در شهرستانهایی که فاقد آزمایشگاه مرکزی‌تشخیص طبی و پایگاه اورژانس هستند و از جمعیت حداقل یکصد هزار نفر برخوردار می‌باشند به مصرف برسد.
‌تبصره 11 -
‌آیین‌نامه‌های اجرایی اعتبارات ردیف‌های 129022 (‌وزارت بهداشت، درمان و آموزش پزشکی - کمیته امداد امام) و 129023 (‌وزارت بهداشت،‌درمان و آموزش پزشکی - کمیته امداد امام - طرح شهید رجایی) قسمت چهارم این قانون و نیز آیین‌نامه تشخیص مشمولین موضوع اعتبارات ردیف‌اخیرالذکر ظرف دو ماه از تاریخ تصویب این قانون بنا به پیشنهاد کمیته امداد امام و تأیید وزارتخانه‌های بهداشت ، درمان و آموزش پزشکی و امور‌اقتصادی و دارایی و سازمان برنامه و بودجه به تصویب هیأت وزیران خواهد رسید.
‌تبصره 12 -
‌الف - اجازه داده می‌شود به منظور فراهم آمدن موجبات تسریع در رفع اختلافات مربوط به ساختمانها، تأسیسات و اراضی وزارتخانه‌ها،‌دستگاههای دولتی و نهادهای انقلاب اسلامی که در گذشته بر اساس نیازها و ضرورتهای مختص اوایل انقلاب اسلامی و جنگ تحمیلی بدون اخذ‌مجوز قانونی و موافقت متصرف پیشین یا با اجازه متصرف پیشین از یکدیگر تصرف گردیده و در حال حاضر مورد نیاز متصرف پیشین می‌باشد‌کمیسیونی با مسئولیت رئیس سازمان برنامه و بودجه و با حضور وزرای مسکن و شهرسازی، امور اقتصادی و دارایی، (‌و یا معاونین آنها) و وزراء یا‌بالاترین مقام اجرایی دستگاههای مستقل طرف اختلاف و یا نمایندگان تام‌الاختیار آنها، تشکیل گردد.
ب - آراء صادره کمیسیون برای دستگاههای اجرایی ذیربط لازم‌الاجرا می‌باشد لیکن در صورت عدم اجرای آراء مذکور در مهلت تعیین شده به هر‌دلیل توسط دستگاههای اجرایی ذیربط سازمان برنامه و بودجه مکلف است مبلغ ارزیابی مایملک مورد تصرف را بنا به پیشنهاد کمیسیون بر حسب‌مورد بدون الزام به رعایت محدودیتهای جابجایی در مواد هزینه از بودجه جاری و عمرانی سال 1369 دستگاه مذکور کسر و به بودجه دستگاه اجرایی‌ذینفع اضافه نماید.
ج - قانون تخلیه واحدهای آموزشی با حذف تبصره 3 قانون مصوب 1367.9.30 مجلس شورای اسلامی متعلق به وزارت آموزش و پرورش‌لازم‌الاجرا خواهد بود.
‌د - تخلیه اماکن و واحدهای آموزشی که در اختیار وزارت آموزش و پرورش می‌باشد در سال 1369 ممنوع است.
ه - مهاجرین جنگ تحمیلی تا زمان بازسازی و بازگشت به اوطان اولیه خود از این تبصره مستثنی می‌باشند.
‌و - آیین‌نامه اجرایی این تبصره ظرف مدت یک ماه از تاریخ تصویب توسط کمیسیون تهیه و به تصویب هیأت وزیران خواهد رسید.
‌تبصره 13 - ممنوعیت خرید اتومبیل مندرج در تبصره 63 قانون بودجه سال 1364 کل کشور در سال 1369 لازم‌الاجرا نبوده و خرید اتومبیل‌تولید داخلی توسط دستگاههای دولتی با توجه به امکانات عرضه بر اساس آیین‌نامه‌ای خواهد بود که به تصویب هیأت وزیران خواهد رسید. ورود‌وسائط نقلیه سواری و وانت اعم از کمک‌دار و بی‌کمک مینی‌بوس و اتوبوس از خارج برای کلیه دستگاهها اعم از اجرایی، مقننه، قضایی و نظامی و‌انتظامی و نهادهای انقلاب اسلامی و شرکتها و سازمانهایی که شمول قانون بر آنان مستلزم ذکر نام است ممنوع می‌باشد.
‌ورود قطعات برای مونتاژ هر نوع اتومبیل صرفاً بایستی از طریق وزارت صنایع سنگین در قالب برنامه‌های تولیدی آن وزارتخانه انجام گیرد.
‌ورود سایر خودروها منوط به پیشنهاد دستگاه ذیربط و تصویب هیأت وزیران خواهد بود و وزارت صنایع سنگین موظف به تحویل به موقع خودروها‌به خریداران می‌باشد.
‌تبصره 14 - اجازه داده می‌شود به منظور امکان تأمین کادر مورد نیاز مراکز خدمات کشاورزی از بین کارمندان ادارات کل کشاورزی استانها‌اعتباراتی که در قسمت پنجم این قانون تحت عنوان "‌برنامه ایجاد مراکز خدمات کشاورزی و روستایی" منظور شده است بنا به پیشنهاد دستگاه اجرایی‌و تأیید سازمان برنامه و بودجه استان به هر میزان که ضرورت اقتضاء کند از محل برنامه "‌نظارت بر امور کشاورزی و روستایی" افزایش یابد، مشروط بر‌آنکه در جمع کل اعتبار جاری اداره کل کشاورزی هر استان تغییر حاصل نشود، کاهش اعتبارات برنامه مذکور ممنوع می‌باشد.
‌وزارت کشاورزی موظف است گزارش عملکرد خود را هر چهار ماه یک بار به کمیسیونهای ذیربط و کمیسیون امور اداری و استخدامی ارائه دهد.
‌تبصره 15 -
‌الف - اجازه داده می‌شود تا مبالغ مندرج در جداول منظور در قسمت دهم این قانون به شرح بندهای ذیل بدون الزام به رعایت قوانین و مقررات‌مندرج در هر بند و با رعایت "‌قانون نحوه هزینه کردن اعتباراتی که به موجب قانون از رعایت قانون محاسبات عمومی و سایر مقررات عمومی دولت‌مستثنی هستند" به مصرف برسد.
1 - جدول (‌الف) منظور در قسمت دهم این قانون بدون الزام به رعایت قانون محاسبات عمومی کشور و سایر مقررات عمومی دولت.
2 - جدول (ب) منظور در قسمت دهم این قانون بدون الزام به رعایت قانون محاسبات عمومی کشور و مقررات استخدامی.
ب - رعایت آن قسمت از قوانین و مقررات عمومی دولت که در بند فوق ذکر نشده است در مصرف اعتبارات مربوط الزامی است.
ج - ایجاد هر گونه تعهد استخدام رسمی از محل اعتبارات موضوع این تبصره ممنوع می‌باشد. در مورد دستگاههای اجرایی که تمام اعتبارات جاری‌آنها مشمول این تبصره می‌باشد هر گونه استخدام رسمی از محل اعتبارات مذکور موکول به رعایت مفاد تبصره (60) قانون بودجه سال 1364 کل کشور‌خواهد بود.
‌تبصره 16 -
‌الف -
1 - کلیه دستگاههای اجرایی استانی می‌توانند در جهت اجراء و تکمیل پروژه‌های عمرانی خود از خودیاری و مشارکت مردم استفاده نمایند.
2 - مبلغ بیست میلیارد (20.000.000.000) ریال اعتبار منظور در ردیف 503079 قسمت چهارم این قانون به پروژه‌های کوچک جدید و تکمیل‌پروژه‌های نیمه‌تمام استانی که در مناطق عشایری و بخشهای محروم حداقل پانزده درصد (15%) و در سایر بخشها و روستاها حداقل سی درصد (30%)‌و در شهرها (50%) اعتبار آنها به وسیله مردم (‌اعم از نقدی و جنسی، منقول و غیر منقول و نیروی انسانی) تأمین شود، اختصاص می‌یابد. اعتبار هر‌استان به پیشنهاد استاندار و یا مسئول دستگاه اجرایی مربوط و تصویب کمیته برنامه‌ریزی استان بین طرحها و پروژه‌های مذکور توزیع خواهد گردید.
3 - حداکثر سی درصد (30%) اعتبارات این بند در شهرها و حداقل هفتاد درصد (70%) آن باید در روستاها و مناطق عشایری هزینه گردد. وجوهی‌که بابت خودیاری و مشارکت برای اجرای طرحهای عمرانی موضوع این بند پرداخت می‌گردد در مورد مؤدیان از درآمد مشمول مالیات آنها کسر خواهد‌گردید.
4 - حداقل سی درصد (30%) از اعتبار موضوع بند (‌الف) صرفاً بابت پروژه‌های مربوط به ایجاد و تکمیل فضاهای آموزشی قابل مصرف میباشد.
5 - از محل اعتبار موضوع این تبصره شروع پروژه‌هایی که به تنهایی قابل بهره‌برداری نباشد و با بیش از دویست میلیون (200.000.000) ریال‌هزینه ممنوع است. پروژه‌های مذکور توسط کمیته برنامه‌ریزی تعیین و تصویب می‌شود.
ب -
1 - مبلغ هفت میلیارد (7.000.000.000) ریال از اعتبار منظور در ردیف 503034 جهت اتمام پروژه‌هایی که از طریق بند ب تبصره 16 قانون‌بودجه سال 1368 نیمه‌تمام باقی مانده است اختصاص می‌یابد. اعتبار هر استان به پیشنهاد استاندار و تصویب کمیته برنامه‌ریزی استان بین طرحها و‌پروژه‌های مذکور توزیع خواهد شد.
2 - مبلغ سه میلیارد (3.000.000.000) ریال از محل اعتبار منظور در ردیف 503134 جهت هزینه‌های عمرانی مناطق عشایری به اعتبارات‌سازمان امور عشایر ایران اختصاص می‌یابد تا بر اساس ضوابط مربوط بین استانهای عشایری توزیع و از طریق مبادله موافقتنامه بین سازمانهای امور‌عشایر و سازمانهای برنامه و بودجه استانها در پروژه‌های ذیربط هزینه گردد.
ج - سازمان برنامه و بودجه مکلف است گزارش عملکرد این تبصره را هر چهار ماه یک بار به کمیسیون برنامه و بودجه مجلس شورای اسلامی‌تسلیم نماید.
‌تبصره 17 -
‌الف - مبلغ دو میلیارد و دویست (2.200.000.000) ریال اعتبارات عمرانی ردیف 503072 (‌وزارت فرهنگ و آموزش عالی - تقویت و توسعه‌فعالیتهای آموزشی و کمک‌آموزشی و تحقیقاتی) قسمت چهارم این قانون بنا به پیشنهاد وزارت فرهنگ و آموزش عالی و تأیید سازمان برنامه و بودجه و‌پس از مبادله موافقتنامه به شرح زیر:
1 - مبلغ یک میلیارد و چهارصد میلیون (1.400.000.000) ریال از ردیف مذکور صرفاً جهت تکمیل طرحهای در دست اجراء (‌منظور در پیوست‌شماره 1) دانشگاهها و مؤسسات آموزش عالی مربوطه.
2 - مبلغ هشتصد میلیون (800.000.000) ریال الباقی اعتبارات عمرانی برای تعمیرات اساسی ساختمانها و تأسیسات دانشگاهها و مؤسسات‌آموزش عالی.
ب - مبلغ دو میلیارد (2.000.000.000) ریال اعتبارات عمرانی ردیف 503104 (‌وزارت بهداشت، درمان و آموزش پزشکی - تقویت و توسعه‌فعالیتهای آموزشی ، کمک‌آموزشی و تحقیقاتی) قسمت چهارم این قانون بنا به پیشنهاد دستگاههای اجرایی و تأیید سازمان برنامه و بودجه پس از مبادله‌موافقتنامه به شرح زیر قابل مصرف خواهد بود:
1 - مبلغ یک میلیارد (1.000.000.000) ریال از اعتبارات عمرانی ردیف مذکور صرفاً جهت تکمیل طرحهای در دست اجراء (‌منظور در پیوست‌شماره 1) دانشگاهها و مؤسسات آموزش عالی مربوطه.
2 - مبلغ یک میلیارد (1.000.000.000) ریال الباقی اعتبارات عمرانی برای تعمیرات اساسی ساختمانها و تأسیسات دانشگاهها و دانشکده‌های‌علوم پزشکی.
ج - به منظور رفع تنگناها و مشکلات خوابگاههای دانشجویی بانک مرکزی جمهوری اسلامی ایران مکلف است اعتبارات مورد نیاز را حداکثر تا‌مبالغ زیر از طریق سیستم بانکی کشور به صورت قرض‌الحسنه در اختیار وزارتخانه‌های مربوطه قرار دهد:
1 - مبلغ ده میلیارد (10.000.000.000) ریال جهت تکمیل و احداث خوابگاههای دانشجویی در اختیار وزارت فرهنگ و آموزش عالی و سه‌میلیارد (3.000.000.000) ریال جهت خرید ساختمان و تبدیل آن به خوابگاههای دانشجویی.
2 - مبلغ سه میلیارد (3.000.000.000) ریال جهت تکمیل و احداث خوابگاههای دانشجویی در اختیار وزارت بهداشت، درمان و آموزش پزشکی‌و یک میلیارد و پانصد میلیون (1.500.000.000) ریال جهت خرید ساختمان و تبدیل آن به خوابگاههای دانشجویی.
‌د - کلیه دستگاههای اجرایی که از بودجه جاری و عمرانی تحقیقات استفاده می‌نمایند موظف می‌باشند حداقل پانزده درصد (15%) از اعتبارات‌مذکور را از طریق دانشگاهها و مؤسسات آموزش عالی وابسته به وزارت فرهنگ و آموزش عالی هزینه نمایند. نظارت بر حسن اجرای این بند به عهده‌شورای پژوهشهای علمی کشور می‌باشد.
ه - مبلغ هشتصد میلیون (800.000.000) ریال از ردیف 503001 جهت هزینه‌های کنکور سراسری به سازمان سنجش کشور اختصاص می‌یابد.
‌تبصره 18 - اعتبارات سال 1369 موافقتنامه طرح‌های عمرانی ملی و استانی منظور در پیوست شماره (1) این قانون حداکثر تا بیست و پنج درصد(25%) به شرح زیر قابل افزایش می‌باشد:
‌الف - از محل کاهش اعتبار سایر طرحهای عمرانی در داخل هر برنامه با پیشنهاد و تأیید بالاترین مقام دستگاه یا دستگاههای اجرایی ذیربط و‌موافقت سازمان برنامه و بودجه و یا سازمان برنامه و بودجه استان مربوط حسب مورد.
ب - از محل کاهش اعتبارات طرحهای سایر برنامه‌های همان فصل بنا به پیشنهاد و تأیید بالاترین مقام دستگاه یا دستگاههای اجرایی ذیربط و‌موافقت سازمان برنامه و بودجه مشروط بر آنکه کاهش و یا افزایش اعتبار کل هر برنامه از ده درصد (10%) تجاوز ننماید.
ج - افزایش اعتبارات طرحهای عمرانی استانی در هر فصل از محل کاهش اعتبارات تا میزان پنج درصد (5%) با رعایت مفاد بندهای (‌الف) و (ب)‌این تبصره و مازاد بر آن برای یک بار در سال با پیشنهاد دستگاه اجرایی مربوط و موافقت کمیته برنامه‌ریزی استان مجاز خواهد بود:
‌د - کاهش اعتبارات استانی و ملی بخشهای محروم جهت افزایش سایر بخشها ممنوع می‌باشد.
ه - هر گونه کاهش اعتبارات روستایی و عشایری جهت افزایش اعتبارات شهری، همچنین کاهش اعتبار هر یک از طرحهای مهم و عمده منظور در‌پیوست شماره 1 این قانون ممنوع می‌باشد.
‌تبصره 19 -
‌الف - اجازه داده می‌شود اعتبار منظور در ردیف 105004 قسمت چهارم این قانون تحت عنوان "‌وزارت کشور - شهرداریها" بنا به پیشنهاد وزارت‌کشور و موافقت سازمان برنامه و بودجه و تصویب هیأت وزیران بین شهرداریهای کشور توزیع شود. حداقل هشتاد درصد (80%)‌اعتبار فوق باید بین‌شهرداریهای غیر مراکز استانها توزیع شود.
ب - اعتبار ردیفهای 503006 و 503007 منظور در قسمت چهارم این قانون به شرکتهای واحد اتوبوسرانی و واحدهای اتوبوسرانی وابسته به‌شهرداریها اختصاص خواهد داشت و به سازمان برنامه و بودجه اجازه داده می‌شود با پیشنهاد وزارت کشور سهم هر یک از شرکت‌های واحد‌اتوبوسرانی و مینی‌بوسرانی و واحدهای اتوبوسرانی وابسته به شهرداریها را از محل اعتبارات ردیفهای بالا تخصیص دهد.
‌وزارت کشور موظف است ده درصد (10%) بودجه عمومی هر شهرداری را که دارای شرکتهای اتوبوسرانی هستند برای شرکتهای واحد اتوبوسرانی و‌مینی‌بوسرانی و واحدهای اتوبوسرانی وابسته به شهرداریهای تخصیص دهد.
ج - خزانه‌داری کل مکلف است وجوهی را که طبق قوانین و مقررات مربوط توسط وزارتخانه‌ها، مؤسسات دولتی و شرکتهای دولتی بنام‌شهرداریها وصول و در حسابهای خزانه‌داری کل متمرکز می‌گردد جهت تأمین خودکفایی و تقسیم بین شهرداریها در اختیار وزارت کشور - سازمان‌شهرداریها قرار دهد.
1 - معادل هشتاد درصد (80%) مبالغ وصولی را طبق جدولی که به پیشنهاد سازمان شهرداریها به تصویب وزیر کشور می‌رسد، در اختیار‌شهرداریهای ذیربط قرار دهد.
2 - معادل بیست درصد (20%) باقیمانده مبالغ وصولی را در اختیار سازمان شهرداریها قرار دهد تا در جهت انجام وظایف مربوطه صرف بهبود امور‌عمومی شهرداریهای گردد.
‌د - درآمدهای حاصل از اجرای تبصره 46 قانون بودجه سال 1364 در اختیار وزارت کشور قرار گیرد تا در شهرهای واقع در بخشهای محروم تقسیم‌و صرف هزینه تأمین تأسیسات زیربنایی در آن شهرها شود.
‌وزارت کشور مکلف است عملیات موضوع این تبصره را هر چهار ماه یک بار به کمیسیونهای برنامه و بودجه، شوراها و امور داخلی و دیوان محاسبات‌مجلس شورای اسلامی گزارش نماید.
ه - وزارت کشور می‌تواند در مراکز بخشها که جمعیت آن حداقل 5 هزار نفر باشد شهرداری خودکفا تأسیس نماید.
‌و - شهرداران و کارکنان شهرداریهای سراسر کشور از شمول بند (‌و) تبصره 43 سال 1364 مستثنی خواهند بود.
‌تبصره 20 -
‌الف - دستگاههای اجرایی و سازمان برنامه و بودجه مربوط مکلفند حداکثر ظرف سه ماه از تاریخ ابلاغ این قانون موافقتنامه شرح فعالیت‌های‌مربوط به اعتبارات جاری را که در قسمتهای چهارم و پنجم این قانون منظور شده است ، مبادله نمایند.
ب - تا زمانی که موافقتنامه‌های شرح عملیات اعتبارات جاری موضوع بند (‌الف) این تبصره مبادله نشده است اعتبارات جاری در مورد‌دستگاههای اجرایی ملی با تأیید کمیته تخصیص اعتبار بر اساس برنامه‌ها و فصول هزینه مندرج در قسمت چهارم این قانون و در مورد دستگاههای‌اجرایی محلی به میزانی که توسط کمیته‌های تخصیص اعتبار موضوع بند (ج) تبصره (21) این قانون تخصیص داده می‌شود مورد عمل قرار خواهد‌گرفت.
ج - افزایش اعتبار جاری هر یک از برنامه‌ها و فصول و هزینه وزارتخانه‌ها و مؤسسات دولتی منظور در قسمت چهارم این قانون و دستگاههای‌اجرایی محلی منظور در موافقتنامه‌های شرح فعالیت موضوع بند (‌الف) این تبصره از محل کاهش سایر برنامه‌ها و فصول هزینه دستگاه مربوط مشروط‌بر آنکه در جمع اعتبارات جاری آن دستگاه تغییری حاصل نشود برای فصل اول حداکثر به میزان پنج درصد (5%) و سایر فصول حداکثر تا بیست درصد(20%) به پیشنهاد بالاترین مقام دستگاه اجرایی و تأیید سازمان برنامه و بودجه یا سازمان برنامه و بودجه استان حسب مورد مجاز می‌باشد.
‌د - اجازه داده می‌شود پس از تصویب تشکیلات جدید ادارات کل امور اقتصادی و دارایی استانها که بر اساس قانون جدید محاسبات کشور تهیه‌شده است، به منظور فراهم آوردن موجبات اجرای قانون مذکور میزان اعتبارات برنامه‌های وصول درآمد دولت و نظارت بر امور مالی دولت ادارات کل‌نامبرده بر اساس تشکیلات مصوب فوق بر طبق موافقتنامه‌ای که بین وزیر امور اقتصادی و دارایی و رئیس سازمان برنامه و بودجه جابجا می‌شود.
‌موارد اختلاف در استانها که در کمیته برنامه‌ریزی استان حل و فصل خواهد شد.
ه - نقل و انتقالات اعتباری جاری بین دستگاههای اجرایی محلی، مشمول نظام بودجه استانی منظور در قسمت پنجم این قانون بنا به پیشنهاد‌دستگاههای اجرایی محلی مربوط و تأیید سازمان برنامه و بودجه استان به طور یکجا در مورد هر استان حداکثر تا میزان پنج درصد (5%) مندرج در بند(ج) این تبصره مجاز می‌باشد مشروط بر آنکه در جمع کل اعتبارات جاری استان تغییری حاصل نشود.
‌و - به دستگاههای اجرایی مرکزی اجازه داده می‌شود در موارد لزوم حداکثر تا ده درصد (10%) از اعتبارات جاری مصوب خود را به ادارات تابعه‌در استانها که مشمول نظام بودجه استانی هستند اختصاص دهند و در این صورت اعتبارات مربوط در هر مورد بنا به پیشنهاد وزیر یا بالاترین مقام‌دستگاه اجرایی مرکزی ذیربط توسط سازمان برنامه و بودجه از بودجه دستگاه اجرایی مذکور کسر و بر حسب برنامه به اعتبارات جاری دستگاه اجرایی‌محلی مربوط اضافه خواهد شد.
‌تبصره 21 -
‌الف - دستگاههای اجرای و سازمان برنامه و بودجه مکلفند حداکثر ظرف سه ماه از تاریخ ابلاغ این قانون موافقتنامه شرح عملیات مربوط به‌طرحهای عمرانی مندرج در پیوست شماره (1) این قانون را مبادله نمایند.
ب - به منظور تسریع در پیشرفت طرحهای عمرانی ملی و استانی و تسهیل در پرداختهای مربوط اجازه داده می‌شود:
1 - کمیته تخصیص اعتبار حداکثر تا پایان اردیبهشت ماه سال 1369 در مورد طرحهای عمرانی مندرج در پیوست شماره (1) این قانون که شرح‌عملیات آنها به علل موجهی ابلاغ نشده است مبالغ لازم را برای اجرای پروژه‌های مربوط را به طور علی‌الحساب تخصیص دهد.
‌سازمان برنامه و بودجه و دستگاههای اجرایی مکلفند مبالغی را که در اجرای این تبصره به طور علی‌الحساب تخصیص داده می‌شود، مقدم بر اعتبارات‌سایر عملیات در شرح عملیات طرحهای مزبور منظور دارند.
2 - دو نفر از نمایندگان مجلس به انتخاب مجلس به عنوان ناظر در کمیته تخصیص اعتبار موضوع ماده (30) قانون برنامه و بودجه کشور شرکت‌خواهند نمود.
3 - وزارت امور اقتصادی و دارایی تنخواه‌گردانی معادل ده درصد (10%) اعتبار هر یک از طرحهای عمرانی را به هر یک از دستگاههای اجرایی‌ملی و استانی واگذار نماید تا بر اساس تخصیص اعتبار مورد استفاده قرار گیرد.
4 - به منظور راه‌اندازی کارخانجات تولیدکننده وسائل و لوازم و مصالح ساختمانی و ایجاد هماهنگی فصلی در عرضه و تقاضای لوازم و مصالح‌ساختمانی تا میزان ده درصد (10%) از محل اعتبار مصوب طرحهای عمرانی ملی و استانی سال 1369 جهت خرید لوازم و مصالح ساختمانی، قطعات‌یدکی، و ماشین آلات کارگاهی مورد نیاز طرحها اختصاص داده شود و دستگاههای اجرایی حسب مورد مکلفند پس از تحویل کالاها و مصالح‌خریداری شده به کارگاهها، هزینه تمام شده آنها را در مورد طرحهای امانی به حساب هزینه قطعی منظور و در مورد پروژه‌هایی که توسط پیمانکاران‌انجام می‌شود از صورت وضعیت آنها کسر نمایند. چنانچه این خریدها مربوط به مصالح قراردادهای پیمانکاری باشد به میزانی که در آیین‌نامه این تبصره‌پیش‌بینی خواهد شد از صورت وضعیت پیمانکار کسر و مابه‌التفاوت به هزینه قطعی طرح منظور می‌گردد.
‌آیین‌نامه اجرایی این بند ظرف مدت یک ماه از تاریخ تصویب این قانون توسط سازمان برنامه و بودجه و وزارت امور اقتصادی و دارایی تهیه و به‌تصویب هیأت وزیران خواهد رسید.
‌تنخواه‌گردان موضوع این تبصره باید حداکثر تا پایان سال 1369 واریز گردد.
ج - اعتبارات جاری و عمرانی مصوب هر استان در مواعد معین به تفکیک توسط کمیته تخصیص اعتبار به استان تخصیص داده می‌شود تا توسط‌کمیته تخصیص اعتبار استان مرکب از معاون عمرانی استاندار، مدیر کل امور اقتصادی و دارایی و رئیس سازمان برنامه و بودجه استان بر حسب نیاز و با‌توجه به پیشرفت عملیات حسب مورد اختصاص یابد.
‌کمیته‌های تخصیص اعتبار موضوع این بند مکلفند اعتبارات عمرانی سه‌ماهه چهارم استانهای کردستان و آذربایجان غربی و بخشهای محروم و سردسیر‌کشور را حداکثر تا اول آبان ماه تخصیص دهند.
‌د - پنج درصد (5%) از سرجمع اعتبارات طرحهای ملی هر دستگاه در اختیار وزیر یا بالاترین مقام دستگاه اجرایی قرار می‌گیرد تا حسب ضرورت‌بر اساس پیشرفت کار عملیات طرحهای ذیربط در قالب شرح عملیات موافقتنامه‌های مبادله شده تعهد و پرداخت گردد و اعتبار فوق از ابتدای سال‌تخصیص‌یافته تلقی می‌شود.
ه - کلیه اعتبارات مربوط به بخشهای محروم کشور موضوع این قانون تخصیص‌یافته تلقی می‌گردد.
‌تبصره 22 - به منظور تسریع و تسهیل در اجرای طرحهای منظور در قسمت دوم پیوست شماره (1) این قانون که به عنوان طرحهای مهم مشخص‌گردیده و همچنین طرحها و پروژه‌های موضوع بند الف تبصره 16 و پروژه‌های نیمه‌تمام بند ب تبصره 16 سال 1368 در صورتی که طرحهای مذکور به‌علت پیشرفت فیزیکی و برخورداری از قدرت جذب بیشتر با کمبود اعتبار مواجه شوند، اجازه داده می‌شود بنا به پیشنهاد سازمان برنامه و بودجه و‌تصویب هیأت وزیران اعتبار سال 1369 هر یک از طرحهای فوق‌الذکر حداکثر تا میزان اعتبار سالهای بعد پیش‌بینی شده در پیوست شماره (19 این‌قانون و یا اعتبار مورد نیاز جهت خاتمه آن گروه از طرحهایی که تاریخ خاتمه آنها سال 1369 تعیین شده است از محل صرفه‌جویی سایر طرحهای‌عمرانی طی حداکثر تا مبلغ یکصد میلیارد (100.000.000.000) ریال افزایش می‌یابد.
‌تبصره 23 - در جهت نگهداری و حفظ ساختمانهایی که دارای ارزش فرهنگی هستند در هر استان کمیسیونی متشکل از معاون عمرانی استاندار و‌رئیس سازمان برنامه و بودجه و مدیر کل مسکن و شهرسازی و دستگاه بهره‌بردار و نماینده سازمان میراث فرهنگی کشور تشکیل می‌گردد و می‌تواند‌پروژه‌های موجود و منعکس در قانون بودجه سال 1369 را با ساختمانهای موجود که دارای ارزش فرهنگی هستند تطبیق و بودجه‌های پیش‌بینی شده‌مربوط در قانون بودجه سال 1369 را زیر نظر سازمان میراث فرهنگی کشور صرف تعمیر و تجهیز و قابل بهره‌برداری نمودن هدفهای بودجه نمایند.
‌تبصره 24 -
‌الف - کمیته برنامه‌ریزی استان با موافقت دستگاه اجرایی می‌تواند عملیات اجرایی تمام و یا قسمتی از هر یک از طرحهای استانی را پس از اعلام‌آمادگی جهاد سازندگی استان مربوط برای اجراء به جهاد سازندگی استان واگذار نماید.
ب - رؤسای دستگاههای اجرایی می‌توانند به تشخیص و با مسئولیت خود عملیات اجرایی تمام و یا پروژه‌هایی از هر یک از طرحهای عمرانی ملی‌را با توجه به ظرفیت و صلاحیت اجراء به وزارت جهاد سازندگی واگذار نمایند تا وزارت جهاد سازندگی در صورت موافقت، با استفاده از اعتبارات‌واگذار شده و تحت نظارت دستگاه اجرایی واگذارکننده نسبت به انجام آن اقدام نمایند.
‌مابه‌التفاوت هزینه‌کرد قطعی و اعتبار دریافتی پروژه‌ها و یا طرحهای واگذاری از محل این تبصره در همان برنامه مربوط و یا برنامه تأمین آب آشامیدنی‌هزینه گردد.
ج - وزارت کشور می‌تواند به تشخیص و مسئولیت خود عملیات اجرایی تمام و یا پروژه‌هایی از هر یک از طرحهای عمرانی ردیفهای 11102254‌و 40902261 را با توجه به ظرفیت و صلاحیت اجرا به وزارتخانه‌های راه و ترابری، جهاد سازندگی و نیروهای نظامی واگذار نماید.
‌تبصره 25 - اجازه داده می‌شود تمام سود ویژه مربوط به عملکرد بودجه سال 1369 شرکتهای برق منطقه‌ای و توانیر و سازمان برق ایران و سازمان‌آب و برق خوزستان با تصویب مجمع عمومی شرکتهای فوق‌الذکر به منظور تسریع و تسهیل در اجرای طرحها و پروژه‌های زیربنایی تولید و انتقال نیرو‌جهت انجام هزینه‌های سرمایه‌ای طرحهای شرکت‌های فوق‌الذکر اختصاص یابد. وجوه حاصله از این تبصره و تبصره 31 قانون بودجه سال 1366 و هر‌گونه افزایش قیمتی از این به بعد با نظارت وزارت نیرو و از طریق حساب تمرکز وجوه سازمان برق ایران بر اساس بودجه مصوب شرکتهای فوق‌الذکر و‌مبادله موافقتنامه شرح عملیات با سازمان برنامه و بودجه و رعایت مفاد ماده 17 قانون برنامه و بودجه کشور به پروژه‌های تولید و انتقال نیرو پرداخت‌می‌شود. سازمان برنامه و بودجه مکلف است بر اجرای هزینه‌های سرمایه‌ای این شرکتها نظارت عملیاتی اعمال دارد و شرکتهای مذکور مکلفند هر گونه‌اطلاعات و مدارک مورد نیاز را در اختیار سازمان برنامه و بودجه قرار دهند.
‌تبصره 26 -
‌الف - به وزارت نفت اجازه داده می‌شود به منظور تأمین منابع مالی لازم برای هزینه‌های ارزی و ریالی تهیه فرآورده‌های نفتی مورد نیاز از خارج و‌انتقال آن به مبادی ورودی کشور دویست و سی و چهار هزار بشکه نفت خام در روز توسط شرکت ملی نفت ایران برای فروش از کشور خارج نموده و‌وجوه ارزی حاصل از این بابت را به حساب بانک مرکزی جمهوری اسلامی ایران واریز نماید تا به حساب درآمد ارزی موضوع جدول شماره (1)‌قسمت یازدهم و معادل ریالی آن به درآمد عمومی کشور ردیف 210102 قسمت سوم این قانون منظور گردد.
ب - اعتبار ریالی منظور در ردیف 220001 (‌شرکت ملی نفت ایران - بابت تأمین فرآورده‌های نفتی مورد نیاز کشور -‌کمک) قسمت چهارم این‌قانون بر اساس برنامه زمان‌بندی اجرای این تبصره که بنا به پیشنهاد وزارت نفت به تصویب هیأت وزیران خواهد رسید تخصیص‌یافته تلقی می‌گردد.
ج - وزارت امور اقتصادی و دارایی مکلف است معادل ریالی ارز حاصله از صدور دویست و سی و چهار هزار بشکه نفت خام در روز موضوع بند(‌الف) این تبصره را حداکثر تا مبلغ یکصد و هشت میلیارد و هفتصد و پنجاه و سه میلیون و سیصد هزار (108.753.300.000) ریال از محل اعتبار‌ردیف 220001 بر اساس برنامه مصوب موضوع بند (ب) و درخواست شرکت ملی نفت ایران در اختیار شرکت نامبرده قرار دهد همچنین بانک مرکزی‌جمهوری اسلامی ایران موظف است ارز مورد نیاز برای هزینه‌های موضوع این تبصره را معادل وجوه ارزی حاصله از صدور تا دویست و سی و چهار‌هزار بشکه نفت خام در روز حداکثر تا مبلغ یک میلیارد و چهارصد و پنجاه و دو میلیارد (1.452.000.000) دلار به شرکت ملی نفت ایران بفروشد.
‌د - شرکت ملی نفت ایران مکلف است وجوه ریالی و ارزی دریافتی از محل اعتبارات موضوع بند (ج) این تبصره را در حسابهای جداگانه‌ای که به‌همین منظور در بانک مرکزی جمهوری اسلامی ایران افتتاح خواهد نمود متمرکز نموده و با رعایت مفاد بند (‌الف) منحصراً برای مصارف مندرج در بند‌مذکور به مصرف رسانده و مانده تعهد و مصرف نشده حسابهای ریالی و ارزی مذکور در پایان سال 1369 را حداکثر تا پایان فروردین ماه سال 1370 به‌ترتیب به خزانه‌داری کل و بانک مرکزی جمهوری اسلامی ایران مسترد نماید.
ه - در صورتی که شرکت ملی نفت ایران بر حسب ضرورت قسمتی از دویست و سی و چهار هزار بشکه نفت صادره در روز مندرج در بند (‌الف)‌این تبصره را به جای فروش در خارج تصفیه و فرآورده‌های حاصله را به کشور وارد نماید موظف است مقدار نفت تصفیه شده را در پایان هر ماه به‌خزانه اعلام نماید تا معادل قیمت نفت مذکور که برابر قیمت ارزی و ریالی فروش عمده نفت پیش‌بینی شده در این قانون محاسبه خواهد شد از یک‌طرف به حساب درآمد عمومی کشور موضوع ردیف 210102 قسمت سوم و از طرف دیگر به حساب پرداخت بابت اعتبار ردیف 220001 قسمت‌چهارم این قانون منظور گردد.
‌و - وزارت نفت مکلف است گزارش عملکرد این تبصره را هر سه ماه یک بار به کمیسیونهای نفت و برنامه و بودجه مجلس شورای اسلامی و‌سازمان برنامه و بودجه تقدیم نماید.
‌تبصره 27 - اجازه داده می‌شود تمام سود ویژه مربوط به عملکرد سال 1369 شرکت ملی نفت ایران، شرکت ملی گاز ایران و شرکت ملی صنایع‌پتروشیمی ایران و شرکتهای تابعه با تصویب مجامع عمومی شرکتهای ملی نفت، گاز طبیعی و گاز مایع و صنایع پتروشیمی به منظور تسریع و تسهیل‌در اجرای طرحها و پروژه‌های زیربنایی در بخش نفت و گاز و پتروشیمی جهت انجام هزینه‌های سرمایه‌ای طرحهای شرکتهای فوق‌الذکر پس از تبادل‌موافقتنامه شرح عملیات با سازمان برنامه و بودجه اختصاص یابد.
‌سازمان برنامه و بودجه مکلف است بر اجرای هزینه‌های سرمایه‌ای این شرکتها نظارت عملیاتی اعمال دارد و شرکتهای مذکور مکلفند هر گونه‌اطلاعات و مدارک مورد نیاز را در اختیار سازمان برنامه و بودجه قرار دهند.
‌شرکتهای فوق‌الذکر مکلفند لیست طرحها و پروژه‌های عمرانی را که از محل اعتبارات این تبصره شروع نموده و یا می‌نمایند، از طریق وزارت نفت به‌کمیسیونهای برنامه و بودجه و نفت مجلس شورای اسلامی تقدیم نمایند.
‌تبصره 28 -
‌الف - دادستان کل کشور، کلیه دستگاههای اجرایی و مراجع قضایی ذیربط مکلفند:
1 - کلیه وجوه ریالی و ارزی و همچنین مسکوکات طلا و نقره و شمش طلا و نقره و جواهراتی را که تحت عنوان قاچاق، کشف و توقیف می‌شوند‌بلافاصله و بدون دخل و تصرف تا تعیین تکلیف قطعی مالکیت آنها از طرف مراجع قضایی با تنظیم صورتمجلسی که به امضاء نمایندگان دادستان کل‌کشور و وزیر امور اقتصادی و دارایی نیز خواهد رسید برای نگهداری به بانک مرکزی جمهوری اسلامی ایران و در شهرستانها به بانک ملی تحویل‌نمایند. وجوه موضوع این بند به حسابهای خاصی که به همین منظور از طرف خزانه در بانک مرکزی جمهوری اسلامی ایران افتتاح شده و یا خواهد شد‌واریز می‌گردد.
2 - وجوه حاصله بابت فروش کالاهای متروکه دولتی و غیر دولتی و ضبطی و قاچاق قطعیت یافته و کالاهای قاچاق بلاصاحب و صاحب متواری‌و همچنین اموال منقول و غیر منقول که بر اثر احکام و قرارهای قطعی مراجع ذیصلاح قضایی و یا تصمیمات مراجع صلاحیت‌دار اداری و صنفی به‌انحاء مختلف از قبیل ضبط، مصادره، استرداد، تملیک، جریمه شده و یا می‌شوند و یا به تملک دولت درآمده و یا می‌آید و همچنین وجوه موضوع‌تبصره 82 قانون بودجه سال 1362 کل کشور بلافاصله و بدون دخل و تصرف به حساب خاصی به توسط خزانه به همین منظور در بانک مرکزی‌جمهوری اسلامی ایران افتتاح شده و یا می‌شود واریز نمایند تا حسب مورد به حساب درآمد عمومی موضوع ردیف 410108 قسمت سوم این قانون‌منظور گردد.
‌همچنین دستگاهها و مراجع مذکور مکلفند کلیه مسکوکات طلا و نقره، و شمش طلا و نقره، جواهرات و اموال موضوع این تبصره و همچنین سایر‌اموال منقول و غیر منقول که به طرق فوق به تملک یا تصرف دولت درآمده و یا در می‌آید را بلافاصله و بدون دخل و تصرف با تنظیم صورتمجلسی که‌به امضاء دادستان مربوط و رئیس اداره امور اقتصادی و دارایی محل یا نمایندگان آنها خواهد رسید به وزارت امور اقتصاد و دارایی تحویل دهند.
‌نگهداری و فروش کالاهای دخانیه موضوع این تبصره، به عهد شرکت دخانیات ایران است.
‌شرکت مذکور مکلف است وجوه حاصل از فروش کالاهای مزبور را با رعایت قانون اصلاح ماده 19 قانون مجازات مرتکبین قاچاق و اصلاحیه‌های‌بعدی مصوب 1363.11.9 و پس از کسر ده درصد (10%) بهای فروش به عنوان حق‌العمل شرکت بدون دخل و تصرف به حساب درآمد عمومی‌موضوع ردیف 410108 قسمت سوم این قانون واریز نماید.
‌نحوه حفظ و نگهداری اموال موضوع این بند قبل از فروش طبق آیین‌نامه‌ای خواهد بود که توسط وزارت امور اقتصادی و دارایی تهیه و به تصویب‌هیأت وزیران خواهد رسید.
3 - کلیه وجوه و اموال مجهول‌المالک، بلاصاحب، ارث بلاوارث و وجوه و اموالی که بابت تخمیس و خروج از ذمه و اجرای اصل 49 قانون‌اساسی و دیگر قوانین و در اختیار ولی فقیه (‌حاکم) است در صورت اذن ایشان در اختیار وزارت امور اقتصادی و دارایی قرار می‌گیرد تا به طور جداگانه‌در جهت نگهداری، اداره و فروش آنها اقدام نماید.
وجوه نقد و بهاء فروش و سایر درآمدهای حاصل از نگهداری و اداره و بهره‌برداری اموال موضوع این‌بند در اختیار کمیته امداد امام، سازمان بهزیستی (‌شامل سازمان بهزیستی استانها) طرح شهید رجایی، بنیاد جانبازان انقلاب اسلامی، دفتر امور مناطق‌محروم کشور ریاست جمهور، وزارت دادگستری برای پرداخت دیه محکومین معسر و سایر مواردی که ولی فقیه اجازه می‌دهند قرار خواهد گرفت.
‌وجوه و اجناس و اموال ناشی از اجرای قانون مبارزه با مواد مخدر و قانون تعزیرات حکومتی مصوب مجمع تشخیص مصلحت نظام اسلامی از شمول‌این تبصره خارج و مشمول مقررات مربوط خواهد بود.
ب - وزارت امور اقتصادی و دارایی مکلف است در اسرع وقت موجبات فروش کلیه اجناس و اموال موضوع این تبصره را که به نفع دولت قطعی شده‌و یا می‌شوند (‌کلیه وسائل و تجهیزات ضبط و پخش تصویر، صدا و مواد مصرفی آنها تحت نظر وزارت فرهنگ و ارشاد اسلامی فروخته خواهد شد) و‌همچنین کالاهای متروکه و همچنین کالاهای ماده 52 قانون مجازات مرتکبین قاچاق را با رعایت مقررات عمومی فراهم نموده و وجوه حاصل از این‌بابت را بار رعایت مفاد تبصره‌های (1) و (2) و (4) قانون اصلاح ماده (19) قانون مرتکبین قاچاق و اصلاحیه‌های بعدی مصوب 1369.11.19 به‌حساب درآمد عمومی کشور موضوع ردیف 410108 قسمت سوم این قانون منظور نماید.
‌تملک کالاهای متروکه غیر دولتی و قاچاق بلاصاحب و صاحب متواری باید مستند به حکم حاکم شرع باشد.
‌کلیه اموال فوق اعم از کالای متروکه و کالای مکشوفه و قاچاق صرفاً از طریق مزایده بفروش رسانده شود و دستگاههای مرتبط حق واگذاری آنها را به‌هیچ دستگاه و فرد خاصی با هیچ گونه مجوزی ندارند.
ج - تأخیر و یا عدم اجرای تکالیف مقرر در بندهای فوق‌الذکر این تبصره در حکم تصرف غیر قانونی در وجوه و اموال دولتی محسوب می‌شود و‌دادستان کل کشور موظف به طرح و تعقیب موضوع در مراجع قضایی خواهد بود.
‌د - دادستان کل کشور بر حسن اجرای این تبصره از لحاظ تکالیفی که بر عهده کلیه دستگاهها و مراجع ذیربط محول شده است، نظارت اطلاعی‌اعمال خواهد نمود.
ه - وزیر امور اقتصادی و دارایی مکلف است گزارش عملکرد این تبصره را هر سه ماه یک بار به کمیسیونهای برنامه و بودجه و قضایی و امور‌اقتصادی و دارایی و دیوان محاسبات مجلس شورای اسلامی و دادستان کل کشور تسلیم نماید.
‌و - آیین‌نامه اجرایی این تبصره ظرف مدت یک ماه از تاریخ تصویب این قانون بنا به پیشنهاد مشترک دادستان کل کشور و وزارت امور اقتصادی و‌دارایی به تصویب هیأت وزیران خواهد رسید.
‌تبصره 29 - به بانک مرکزی جمهوری اسلامی ایران اجازه داده می‌شود در سال 1369 از محل دریافتهای ارزی طی همین سال در جدول شماره 1‌قسمت یازدهم این قانون تا معادل پانزده میلیارد و چهارصد و سی و پنج میلیون (15.435.000.000) دلار با رعایت مفاد این قانون و قانون پولی و‌بانکی کشور و سایر قوانین و مقررات مربوط در چهارچوب قانون برنامه پنجساله اول و بر اساس تصمیمات کمیته تخصیص ارز و صرفاً در چهارچوب‌جداول قسمت یازدهم این قانون و با رعایت مفاد بندهای ذیل پرداخت نماید.
1 - سهمیه ارزی دستگاههای اجرایی در چهارچوب برنامه پنجساله حسب اعلام مشترک سازمان برنامه و بودجه و بانک مرکزی جمهوری اسلامی‌ایران و تأیید کمیته تخصیص ارز و تصویب هیأت دولت، حداکثر تا پایان اردیبهشت ماه تعیین خواهد شد. میزان تخصیص ارز هر سه ماه یک بار بر‌اساس دریافتهای ارزی توسط کمیته تخصیص ارز تعیین خواهد شد و سازمان برنامه و بودجه موظف است گزارش عملکرد سه‌ماهه تخصیص ارز و‌انطباق آن با برنامه پنجساله را از دستگاهها دریافت و همراه با اظهار نظر به کمیسیونهای ذیربط مجلس اعلام نماید.
2 - اعضاء کمیته تخصیص ارز عبارتند از وزرای امور اقتصادی و دارایی، بازرگانی، کشاورزی، نفت، رئیس سازمان برنامه و بودجه، رئیس کل بانک‌مرکزی جمهوری اسلامی ایران و یکی از وزرای بخش صنعت به انتخاب رئیس جمهور. ضمناً دو نفر از نمایندگان مجلس شورای اسلامی به انتخاب‌مجلس به عنوان ناظر در جلسات کمیته مذکور شرکت خواهند نمود. ریاست کمیته به عهده وزیر امور اقتصادی و دارایی بوده و بانک مرکزی جمهوری‌اسلامی ایران، دبیرخانه آن خواهد بود. جلسات مذکور با حضور حداقل 5 نفر از 7 نفر اعضاء رسمی است و مصوبات کمیته تخصیص ارز با رأی 4 نفر از‌اعضاء رسمی خواهد بود.
3 - کمیته تخصیص ارز مکلف است تعهدات ایجاد شده به موجب بند 5 تبصره 29 قانون بودجه سال 1368 کل کشور (‌معاملات یوزانس) که تاریخ‌پایان مدت یوزانس آنها از تاریخ ثبت تقاضا در دبیرخانه کمیته تخصیص ارز در سال 1369 می‌باشد را مقدم بر سایر نیازها از مبلغ مذکور در این تبصره‌تأمین نماید.
4 - سهمیه ارزی طرحهای عمرانی مشمول بخش دولتی جدول شماره 4 قانون برنامه پنجساله اول تخصیص‌یافته تلقی می‌شود و هرماهه ارز‌طرحهای مذکور بر اساس پیشرفت فیزیکی با اعلام سازمان برنامه و بودجه به بانک مرکزی جمهوری اسلامی ایران پرداخت خواهد شد.
ارز طرحهای‌تولیدی بر اساس پیشنهاد وزرای ذیربط و تصویب کمیته تخصیص ارز پرداخت خواهد شد.
‌کمیته تخصیص ارز موظف است ارز مورد نیاز تبصره 3 در رابطه با سرمایه‌گذاری طرحهای تولید را با اولویت ایثارگران بند "ه" تبصره 3 تأمین نماید.
5 - کمیته تخصیص ارز مکلف است ارز لازم را برای خرید و تدارک مواد و مصالح ساختمانی و ماشین آلات مورد نیاز طرحها و همچنین تأمین‌مصالح ساختمانی مورد نیاز ناشی از قانون تأمین مسکن معلمان مصوب 1368.2.13 مجلس شورای اسلامی را بر اساس تراز فیزیکی برنامه پنجساله‌اول در بخشهای مربوط با اولویت تخصیص دهد.
6 - در اجرای بند ب تبصره 29 قانون برنامه پنجساله اول جمهوری اسلامی ایران بانک مرکزی موظف است مبلغ سیصد میلیون (300.000.000)‌دلار به عنوان تنخواه‌گردان صادراتی اختصاص دهد.
7 - به بانک مرکزی جمهوری اسلامی ایران اجازه داده می‌شود در جهت تحقق سرمایه‌گذاریهای پیش‌بینی شده در سنوات آتی برنامه تا سقف پنج‌میلیارد و چهارصد میلیون (5.400.000.000) دلار و در قالب جدول شماره 3 قسمت یازدهم این قانون به نحوی ایجاد تعهد نماید که بازپرداخت‌سالانه آن از محل سهمیه هر بخش در جدول شماره 9 قانون برنامه پنجساله به ترتیب در سال 1370 هفتصد میلیون (700.000.000) دلار، در سال1371 یک میلیارد و هفتصد میلیون (1.700.000.000) دلار و در سال 1371 سه میلیارد (3.000.000.000) دلار صورت پذیرد.
‌اقساط پرداخت این اعتبارات اسنادی در سالهای سررسید در بودجه ارزی سالهای مربوط مقدم بر سایر نیازها منظور می‌گردد.
8 - کلیه شرکتها و مؤسسات موضوع مواد 4 و 5 قانون محاسبات عمومی و همچنین کلیه واردکنندگانی که از ارز دولتی استفاده می‌کنند و‌صادرکنندگان مکلفند کلیه دریافتها و پرداختهای ارزی خود را منحصراً از طریق بانک مرکزی جمهوری اسلامی ایران و یا یکی از بانکهای مجاز، به‌تشخیص بانک مذکور انجام دهند.
9 - وزارت نفت مکلف است گزارش ماهانه فروش نفت و درآمدهای حاصله و نیز پیش‌بینی آنها را برای مقاطع یکماهه، دوماهه، سه‌ماهه آینده‌حداکثر تا پنجم هر ماه به کمیته تخصیص ارز و کمیسیونهای نفت، برنامه و بودجه، بازرگانی، امور اقتصادی و دارایی و دیوان محاسبات مجلس شورای‌اسلامی ارسال دارد.
10 - کمیته تخصیص ارز مکلف است ارز منظور در جدول شماره 2 قسمت یازدهم این قانون را به نحوی تخصیص دهد که درآمد پیش‌بینی شده در‌ردیف 420505 قسمت سوم این قانون حاصل گردد و گزارش عملکرد مربوط در پایان هر ماه به کمیسیون برنامه و بودجه و دیوان محاسبات مجلس‌شورای اسلامی تقدیم نماید.
11 - افزایش ارقام هر یک از ارقام جداول شماره 2 و 3 قسمت یازدهم این قانون تا ده درصد از محل کاهش مبلغ سایر اقلام جداول مذکور بنا به‌پیشنهاد کمیته تخصیص ارز و تصویب هیأت وزیران مجاز خواهد بود.
12 - به بانک مرکزی جمهوری اسلامی ایران اجازه داده می‌شود در اجرای بند "‌د" تبصره 29 قانون برنامه پنجساله طرحهای جدول شماره 3 قسمت‌یازدهم این قانون برای دستگاههای اجرایی مذکور در جدول فوق حداکثر

‌صنایع 2500 میلیون دلار
‌صنایع سنگین 1700 میلیون دلار
‌فلزات 1950 میلیون دلار
‌پتروشیمی 850 میلیون دلار
‌مخابرات 300 میلیون دلار
‌معادن 200 میلیون دلار
------------------------------------
‌جمع 7500 میلیون دلار

‌در محدوده برنامه پنجساله ایجاد تعهد نماید.
‌اعتبار هر طرح پس از تأیید توجیه فنی - اقتصادی آن توسط سازمان برنامه و بودجه به پیشنهاد دستگاه اجرایی ذیربط به تصویب کمیته تخصیص ارز‌خواهد رسید.
13 - دو نفر از نمایندگان مجلس شورای اسلامی به انتخاب مجلس بر فعالیتهای شورای خرید نظارت خواهند کرد.
14 - هر گونه دخل و تصرف در ارقام جداول این تبصره به غیر از موارد و مراجع فوق‌الذکر تصرف غیر قانونی در اموال دولت محسوب و متخلف‌تحت پیگرد قانونی قرار خواهد گرفت.
15 - بانک مرکزی جمهوری اسلامی ایران موظف است هر سه ماه یک بار گزارش عملکرد این تبصره را به تفکیک بندهای فوق‌الذکر و جداول‌موضوع قسمت یازدهم این قانون به کمیته تخصیص ارز و کمیسیونهای برنامه و بودجه و امور اقتصادی و دارایی و دیوان محاسبات مجلس شورای‌اسلامی تسلیم نماید.
16 - به منظور تجهیز بیمارستانهای داخلی جهت تأمین خدمات پزشکی بیمارانی که به خارج از کشور اعزام می‌شوند و یا خرید خدمات پزشکی،‌مبلغ پنجاه میلیون (50.000.000) دلار از محل اعتبار ارزی سهمیه غیر سرمایه‌ای بخش بهداشت جدول شماره 2 این قانون در حساب مخصوص‌هیأت امناء در بانک مرکزی جمهوری اسلامی ایران واریز می‌گردد تا به درخواست هیأت امناء (‌که از طرف وزیر بهداشت، درمان و آموزش پزشکی‌معرفی می‌شود) به تدریج مصرف گردد.
17 - مبلغ پنجاه میلیون (50.000.000) دلار ارز در سال 1369 از محل اعتبار ارزی سهمیه غیر سرمایه‌ای بند 3 جدول شماره 2 این قانون‌تخصیص می‌یابد از طریق وزارت بازرگانی نسبت به تهیه و تأمین مصالح ساختمانی و تجهیزاتی مورد نیاز سه هزار تخت بیمارستانی احداث شده در‌سال 1368 و پنج هزار تخت بیمارستانی جدید که در سال 1369 احداث خواهد شد اقدام نماید وزرای مسکن و شهرسازی موظف است هر سه ماه‌یک بار گزارش عملکرد این بند را به اطلاع کمیسیونهای بهداری و بهزیستی، مسکن و شهرسازی و برنامه و بودجه مجلس شورای اسلامی برساند.
18 - مبلغ چهار میلیون (4.000.000) دلار ارز در سال 1369 از محل اعتبار ارزی موضوع بند 20 جدول شماره 2 این قانون به ترتیب مبلغ دو‌میلیون (2.000.000) دلار در اختیار جمعیت هلال احمر جمهوری اسلامی ایران و مبلغ دو میلیون (2.000.000) دلار در اختیار سازمان بهزیستی قرار‌می‌گیرد تا از طریق مراکز فنی ارتوپدی مربوط جهت خرید مواد و قطعات مورد نیاز ساخت اندامهای مصنوعی جانبازان انقلاب اسلامی و معلولین به‌مصرف برسانند، جمعیت هلال احمر جمهوری اسلامی ایران و سازمان بهزیستی موظفند هر چهار ماه یک بار گزارش عملکرد این بند را به اطلاع‌کمیسیونهای بهداری و بهزیستی و برنامه و بودجه مجلس شورای اسلامی برساند.
19 - در اجرای بند ج تبصره 29 قانون برنامه پنجساله به منظور تأمین ارزش افزوده مورد نظر حداقل مبلغ سیصد میلیون (300.000.000) دلار به‌وزارتخانه‌های صنعتی اختصاص می‌یابد تا نسبت به تأمین تجهیزات عمومی و خاص طرحهای مشمول برنامه، استفاده نموده و پس از اعلام لیست‌مصرف به سازمان برنامه و بودجه از محل اعتبار ارزی طرحهای مذکور کسر گردد.
‌دستگاههای مجری طرحهای مشمول برنامه (‌وزارتخانه‌های نفت، نیرو، پست و تلگراف و تلفن، دفاع، راه و ترابری، جهاد سازندگی، کشاورزی، معادن‌و فلزات، صنایع، صنایع سنگین و شرکتها و سازمانهای تابعه و تحت پوشش آنها) مکلفند ضمن همآهنگی با وزارتخانه‌های صنعتی پیمانکاران خویش‌را ملزم به استفاده از امکانات داخل به صورت‌های مختلف همکاری صنعتی (‌کنسرسیوم، همکاری مشترک، پیمانکاری) بنمایند.
20 - کمیته تخصیص ارز موظف است جهت تکمیل ظرفیتهای موجود در صنایع کشور ارز مورد نیاز مواد اولیه و یا واسطه‌ای لازم را از محل ارز‌واردات محصولات نهایی این کالاها به وزارتخانه‌های صنعتی جهت تولید کالاهای فوق‌الذکر اختصاص دهد.
21 - مبلغ سی میلیون (30.000.000) دلار از محل ارز بخش صنایع جهت ساخت و تأمین اقلام مصرفی و تجهیزات مورد نیاز برق روستایی و‌کشاورزی توسط کارخانجات داخلی تخصیص می‌یابد و بانک مرکزی مکلف است با درخواست صنایع و تأیید وزارت جهاد سازندگی نسبت به ایجاد‌تعهد اقدام نماید.
‌تبصره 30 - وزارت امور اقتصادی و دارایی موظف از محل درآمد فروش کالاهای متروکه واریزی به خزانه تا مبلغ پنج میلیارد (5.000.000.000)‌ریال به عنوان رد قسمتی از دیون دولت به صندوق بازنشستگی واریز نماید و تا سقف پنجاه میلیارد (50.000.000.000) ریال از محل فروش املاک و‌مستغلات تبصره 82 سال 1362 تأمین نماید.
‌وزارت امور اقتصادی و دارایی مسئول حسن اجرای این تبصره بوده و موظف است گزارش عملکرد آن را هر چهار ماه یک بار به کمیسیونهای برنامه و‌بودجه و استخدام مجلس شورای اسلامی تسلیم نماید.
‌تبصره 31 -
‌الف - مبلغ هشتاد و یک میلیارد (81.000.000.000) ریال اعتبار عمرانی موضوع ردیف 503041 قسمت چهارم این قانون جهت بازسازی و‌نوسازی ابنیه و تأسیسات و ماشین آلات و تجهیزاتی که در اثر آتش مستقیم دشمن و یا توسط ضد انقلاب دچار خسارت گردیده و تأمین خسارت وارده‌به اشخاص ناشی از موارد فوق و نیز ایجاد تأسیسات و ابنیه و واحدهای صنعتی و دامی که برای فراهم نمودن مقدمات اجرای طرحهای فوق‌الذکر لازم‌می‌باشد، پس از مبادله موافقتنامه‌های لازم با سازمان برنامه و بودجه بر اساس تخصیص اعتبار قابل تعهد و پرداخت می‌باشد.
‌معادل ده درصد (10%)‌از اعتبارات مذکور جهت پرداخت خسارت دامی و کشاورزی و ماهیگیری و نخیلات خسارت دیده پس از مبادله موافقتنامه‌اختصاص خواهد یافت.
‌خسارات وارده بر اثر جنگ تحمیلی در مناطق جنگزده از محل این اعتبار قابل جبران است.
ب - توزیع اعتبارات موضوع تبصره فوق با نظارت نمایندگان شهرستانهای جنگزده انجام خواهد شد.
ج - گزارش عملکرد این تبصره هر سه ماه یک بار باید به کمیسیون برنامه و بودجه و شوراها و امور داخلی مجلس شورای اسلامی داده شود.
‌آیین‌نامه اجرایی این تبصره توسط ستاد مرکزی بازسازی ظرف مدت یک ماه از تاریخ تصویب این قانون تهیه و به تصویب هیأت وزیران خواهد رسید و‌ابلاغ خواهد شد.
‌تبصره 32 - وزارت امور اقتصادی و دارایی موظف است پیشنهادات دستگاهها را در رابطه با معافیت از سود بازرگانی جهت تصویب هیأت وزیران‌بررسی و پیشنهاد نماید.
معافیت‌های مذکور نباید موجب کاهش درآمد پیش‌بینی شده در ردیف 140200 قسمت سوم این قانون گردد.
‌در سال 1369 دولت صرفاً می‌تواند کالاهای واسطه‌ای و مواد اولیه وارداتی را حداکثر از سی درصد (30%) سود بازرگانی متعلقه معاف نماید.
‌کلیه اقلام وارداتی، علمی، آزمایشگاهی و تحقیقاتی دانشگاهها و سازمانهای وابسته به وزارتخانه‌های فرهنگ و آموزش عالی و بهداشت، درمان و‌آموزش پزشکی و بیمارستانهای دولتی و وزارت آموزش و پرورش و سازمان تربیت بدنی که در داخل تولید نمی‌شوند صد درصد (100%) از پرداخت‌سود بازرگانی متعلقه معاف خواهند بود.
‌تبصره 33 - به سازمان حمایت از تولیدکنندگان و مصرف‌کنندگان اجازه داده می‌شود با تصویب شورای اقتصاد مبلغ پانزده میلیارد(15.000.000.000)‌ریال از محل وجوه در اختیار سازمان، به شرکت سهامی شیلات ایران پرداخت نماید. شرکت مذکور مکلف است وجوه دریافتی را‌به حساب سرمایه شرکت شیلات منظور، تا در قالب سرمایه‌گذاری زیربنایی شیلات و آبزیان در چهارچوب برنامه پنجساله هزینه نماید.
‌تبصره 34 - مجوزهای اعطایی در تبصره‌های قانون بودجه سال 1368 کل کشور به شرح زیر ابقاء و در سال 1369 نیز مورد عمل خواهد بود:
- تبصره 12 به استثنای بندهای 10 و 14، ردیف ج بند 7.
- بند "ک" تبصره 13 با حذف عبارت 40% و اضافه شدن جمله "‌صد درصد".
- تبصره‌های 23، 28، 33، 38، 39، 45، 46، 47 و 48.
‌تبصره 35 - به منظور تحقق درآمدهای مالیاتی پیش‌بینی شده در سال 1369، به وزارت امور اقتصادی و دارایی اجازه داده می‌شود:
1 - نسبت به استخدام 2500 نفر (‌با احتساب کارمندان قراردادی موجود) کادر مورد نیاز و ایجاد پستهای سازمانی مربوط با تأیید وزیر امور‌اقتصادی و دارایی و بدون نیاز به اخذ مجوز از سایر مراجع اقدام نماید.
2 - نسبت به خرید اتومبیل و سایر تجهیزات لازم جهت اخذ مالیاتها اقدام نماید.
‌حداکثر معادل ده میلیارد (10.000.000.000) ریال از محل اعتبار ردیف 503132 در اختیار وزارت امور اقتصادی و دارایی قرار خواهد گرفت تا ضمن‌توزیع بر اساس مبادله موافقتنامه با سازمان برنامه و بودجه و تخصیص اعتبار بین واحدهای مرکزی و ادارات کل امور اقتصادی و دارایی استانها جهت‌انجام هزینه‌های فوق به مصرف برساند.
‌تبصره 36 - در اجرای تبصره 32 قانون برنامه پنجساله اول توسعه اقتصادی، اجتماعی و فرهنگی جمهوری اسلامی ایران پرداخت کمک زیان از‌محل درآمد عمومی دولت به شرکتهای دولتی از سال 1370 منوط به مبادله موافقتنامه با سازمان برنامه و بودجه خواهد بود.
کلیه رؤسای مجامع‌عمومی شرکتهای دولتی و مسئولین آن گونه شرکتهای دولتی مکلفند تدابیری اتخاذ نمایند تا ضمن تفکیک عملیات انتفاعی از عملیات غیر انتفاعی‌ناشی از اجرای سیاستهای عمومی دولت جمهوری اسلامی ایران، امکان مبادله موافقتنامه مزبور در چهارچوب بودجه سال 1370 شرکتهای زیان‌ده‌دولتی فراهم گردد.
‌تبصره 37 - در اجرای تبصره 5 قانون برنامه اول توسعه، حداقل چهل و پنج میلیارد (45.000.000.000) ریال از سرجمع اعتبارات عمرانی‌استانی کل کشور طبق جداول قسمت دوازدهم این قانون علاوه بر سهم بخش‌های محروم از مانده اعتبارات عمرانی استانی در بخشهای محروم کشور‌به صورت تخصیص‌یافته به طرحهای آموزش و پرورش، بهداشت و آبرسانی، برق‌رسانی و راه مناسب روستایی اختصاص می‌یابد. نحوه توزیع و‌دستگاه اجرایی هزینه‌کننده این تبصره بر اساس آیین‌نامه‌ای خواهد بود که ظرف حداکثر یک ماه از تاریخ تصویب این قانون توسط ریاست جمهور تهیه‌و به تصویب هیأت وزیران می‌رسد.
‌ریاست جمهور موظف است هر چهار ماه یک بار گزارش عملکرد اعتبارات این تبصره را به کمیسیون برنامه و بودجه مجلس شورای اسلامی تسلیم‌نماید. همچنین استانداران موظفند منظماً گزارش عملیات اجرایی اعتبارات فوق را به دفتر امور مناطق محروم کشور ریاست جمهور منعکس نمایند.
‌تبصره 38 - در اجرای تبصره 51 قانون برنامه اول توسعه اقتصادی، اجتماعی و فرهنگی جمهوری اسلامی ایران به وزارت فرهنگ و ارشاد‌اسلامی اجازه داده می‌شود وجوه ذیل را اخذ و به حساب خزانه‌داری کل واریز نماید.
1 - مبلغ پنجاه (50)، یکصد (100)، دویست (200) و دویست و پنجاه (250) ریال از اقامت هر شب یک مسافر در هتلهای یک الی پنج ستاره و‌یکصد و پنجاه (150) ریال از پلاژهای عمومی و مجتمع‌های ساحلی.
2 - درآمد حاصل از اجرای قانون وصول عوارض متقاضیان شرکت گشتهای سیاحتی و زیارتی و درآمد حاصل از ورود توریست.
3 - هفت درصد (7%) افزایش به قیمت آگهی‌های مطبوعاتی غیر دولتی.
4 - درآمدهای حاصل از فعالیتهای فرهنگی، هنری و سیاحتی.
‌سازمان برنامه و بودجه موظف است همه‌ساله به هنگام تنظیم بودجه معادل صد درصد (100%) از ردیف یک و بیست‌درصد (20%) از ردیف 2 به‌منظور خدمات آموزشی و توسعه صنعت جهانگردی و ایرانگردی و معادل صد درصد (100%) از ردیف 3 به منظور آموزش نیروهای مطبوعاتی و‌حمایت از گسترش فعالیتهای سالم مطبوعاتی در کشور و ایجاد دوره‌های آموزشی برای آموزش روزنامه‌نگاری و تأمین اجتماعی و رفاهی‌روزنامه‌نگاران، و صد درصد (100%) از ردیف 4 به منظور کمک به فعالیت‌های هدایتی و حمایتی فرهنگی و هنری نظیر برگزاری جشنواره‌ها و‌نمایشگاهها را در ردیف‌های جداگانه‌ای در بودجه وزارت فرهنگ و ارشاد اسلامی منظور نموده تا طبق آیین‌نامه اجرایی که به پیشنهاد وزارت مذکور از‌تصویب هیأت وزیران خواهد گذشت خارج از قانون محاسبات عمومی به مصرف برساند.
‌قانون فوق مشتمل بر ماده واحده و سی و هشت تبصره در جلسه علنی روز دوشنبه بیست و هشتم اسفند ماه یک هزار و سیصد و هشت مجلس‌شورای اسلامی تصویب و در تاریخ 1368.12.29 به تأیید شورای نگهبان رسیده است.
‌رئیس مجلس شورای اسلامی - مهدی کروبی
