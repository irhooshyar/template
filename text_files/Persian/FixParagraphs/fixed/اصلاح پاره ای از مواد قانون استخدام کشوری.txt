
                            ‌اصلاح پاره‌ای از مواد قانون استخدام
کشوری
‌مصوب 1353.12.28 کمیسیون‌های استخدام مجلسین
‌ماده واحده - به استناد بند ب قانون اعطای یک پایه ترفیع و تمدید مهلت اصلاح قانون استخدام کشوری مصوب 1353.4.24 اصلاحاتی به شرح‌زیر در قانون استخدام کشوری به عمل می‌آید:
1 - در بندهای الف و پ ماده یک عبارت "‌مؤسسات دولتی" به عبارت "‌شرکتها یا مؤسسات دولتی" اصلاح می‌شود.
2 - بند ت و ث ماده 1 به شرح زیر اصلاح و بند ج به آنان اضافه می‌شود.
ت - وزارتخانه واحد سازمانی مشخصی است که به موجب قانون به این عنوان شناخته شده است.
ث - وزارتخانه واحد سازمانی مشخصی است که به موجب قانون ایجاد و به وسیله دولت اداره می‌شود.
ج - شرکت دولتی واحد سازمانی مشخصی است که با اجازه قانون به صورت شرکت ایجاد شود و بیش از پنجاه درصد سرمایه آن متعلق به دولت‌باشد. هر شرکت تجارتی که از طریق سرمایه‌گذاری شرکتهای دولتی ایجاد شود تا زمانی که بیش از پنجاه درصد سهام آن متعلق به شرکتهای دولتی است‌شرکت دولتی تلقی می‌شود.
3 - در ماده 2 اصلاحات زیر به عمل می‌آید:
‌الف - صدر ماده 2 به شرح زیر اصلاح می‌شود:
‌ماده 2 - سازمانها و مستخدمین مشروح در زیر از نظر استخدامی تابع مقررات خاص خود می‌باشند ولی این سازمانها مشمول حکم تبصره ماده 112‌این قانون خواهند بود.
ب - در بند الف - عبارت "‌مستخدمین رسمی وزارتخانه‌ها و مؤسسات دولتی" به عبارت "‌مستخدمین وزارتخانه‌ها و مؤسسات و شرکتهای‌دولتی" اصلاح می‌شود.
پ - بند پ به شرح زیر اصلاح می‌شود:
‌شرکتهای دولتی - شرکتهای مذکور مشمول مقررات استخدامی شرکتهای دولتی مصوب پنجم خرداد ماه 1352 می‌باشند و هر گونه اصلاحات بعدی‌در مقررات مذکور توسط سازمان امور اداری و استخدامی کشور تدوین و جهت تصویب کمیسیونهای استخدام مجلسین تقدیم می‌شود.
‌حقوق و مزایای مستخدمین خارجی شرکتهای دولتی با رعایت ضوابطی که به پیشنهاد سازمان امور اداری و استخدامی کشور تدوین و جهت تصویب‌کمیسیونهای استخدام مجلسین تقدیم می‌شود.
‌حقوق و مزایای مستخدمین خارجی شرکتهای دولتی با رعایت ضوابطی که به پیشنهاد سازمان امور اداری و استخدامی کشور به تصویب هیأت وزیران‌می‌رسد از طرف مجمع عمومی مربوط تعیین می‌شود.
ت - در قسمت 2 بند ت عبارت "‌و همچنین تصویب تشکیلات نیروهای مسلح شاهنشاهی" بعد از عبارت "‌با تصویب هیأت وزیران" اضافه‌می‌شود.
ث - بند ج به شرح زیر اصلاح می‌شود:
‌دارندگان رتبه‌های قضایی و اعضای رسمی هیأت علمی دانشگاهها و مؤسسات عالی و علمی دولتی.
ج - بند ح به شرح زیر اصلاح می‌شود:
ح - مؤسسات دولتی که به موجب قانون در تاریخ تصویب این اصلاحیه از شمول این قانون مستثنی هستند.
چ - شرح زیر به عنوان بند خ به ماده 2 اضافه می‌شود:
خ - وزارت امور خارجه که تابع مقررات استخدامی خاص خود می‌باشد.
ح - شرح زیر به عنوان بند د به ماده 2 اضافه می‌شود:
‌د - مؤسسات دولتی که به تشخیص سازمان امور اداری و استخدامی کشور و تصویب هیأت وزیران به اقتضای نوع وظایف و فعالیتهای مربوط باید‌مشمول مقررات استخدامی خاص باشد.
‌مقررات استخدامی هر یک از مؤسسات مزبور و هر گونه اصلاحات بعدی آن توسط سازمان امور اداری و استخدامی کشور تدوین و جهت تصویب‌کمیسیونهای استخدام مجلسین تقدیم می‌شود و تا تاریخ تصویب آن مقررات قبلی آنها اجرا خواهد شد.
خ - تبصره ذیل بند چ ماده 2 به عنوان تبصره 1 در آخر ماده 2 قرار می‌گیرد و تبصره 2 به شرح زیر به این ماده اضافه می‌شود:
‌تبصره 2 - امور استخدامی سایر وزارتخانه‌ها و مؤسسات دولتی مشمول مقررات این قانون خواهد بود.
4 - در ماده 5 عبارت "‌دوازده‌گانه استخدامی" به عبارت "‌جداول حقوق موضوع ماده 30" و در تبصره ماده مزبور عبارت "‌مؤسسات دولتی" به‌عبارت مستخدمین شرکتهای مذکور در فوق با توافق سازمانهای ذیربط از اعتبارات سازمان متبوع یا محل خدمت پرداخت می‌شود" اضافه می‌شود.
5 - در ماده 13 اصلاحات به عمل زیر می‌آید:
‌الف - در متن ماده عبارت "‌امتحان و مسابقه" به عبارت "‌امتحان یا مسابقه" تبدیل می‌شود.
ب - تبصره 1 به شرح زیر اصلاح می‌شود:
‌وزارتخانه‌ها و مؤسسات دولتی مشمول این قانون می‌توانند با موافقت سازمان امور اداری و استخدامی کشور در قبال داوطلبان یا دانشجویان‌آموزشگاههای اختصاصی یا دوره‌های ترتیبی مربوط و دانشگاهها و مؤسسات عالی آموزشی تعهد استخدامی به عمل آورند.
ب - عبارت "‌مشروط بر آن که سن آنان در تاریخ بیست و چهارم اسفند ماه 1351 از حداکثر مقرر در ماده 14 این قانون تجاوز نکرده باشد "‌به آخر تبصره2 ماده 13 اضافه می‌گردد.
پ - تبصره 4 به شرح زیر به ماده 13 الحاق می‌شود:
‌تبصره 4 - سوابق خدمت پیمانی مشمولین تبصره 2 این ماده در وزارتخانه‌ها و مؤسسات دولتی مشمول این قانون از تاریخ 1345.3.31 به بعد در‌مورد مستخدمین گروههای 1 و 2 و 3 به شرط پرداخت 8.5 درصد اجرت و فوق‌العاده مخصوص دریافتی و در مورد مستخدمین گروههای 4 و بالاتر به‌شرط پرداخت 8.5 درصد اجرت و فوق‌العاده مخصوص دریافتی به عنوان سهم خود و معادل آن به عنوان سهم وزارتخانه یا مؤسسه دولتی متبوع از‌لحاظ تعیین گروه و بازنشستگی و وظیفه محسوب خواهد شود سوابق خدمت سایر کارکنان فعلی راه‌آهن دولتی ایران از 1345.3.31 به بعد در‌مؤسسه مزبور در صورتی که طبق مقررات به صورت رسمی استخدامی شده یا به شوند با پرداخت 8.5 درصد حقوق و دستمزد دریافتی از لحاظ تعیین‌گروه بازنشستگی و وظیفه محسوب خواهد شد.
6 - در ماده 14 اصلاحات زیر به عمل می‌آید:
‌الف - در صدر ماده عبارت "‌داوطلبان ورود به استخدام رسمی باید دارای شرایط ذیل باشند" به عبارت "‌برای ورود به خدمت رسمی شرایط ذیل‌لازم است" اصلاح می‌شود.
ب - بند ث به شرح زیر اصلاح می‌شود:
"‌عدم محکومیت به فساد عقیده و معتاد نبودن به استعمال افیون".
پ - بند چ به شرح زیر اصلاح می‌شود:
‌داشتن توانایی انجام کاری که برای آن استخدام می‌شود.
ت - در تبصره 2 ماده 14 عبارت "‌عالی از گروه هشت به بالا" به عبارت "‌که فهرست آن با پیشنهاد سازمان امور اداری و استخدامی کشور به‌تصویب شورا می‌رسد" اصلاح می‌شود.
7 - در ماده 17 بعد از عبارت "‌کسانی که در" عبارت "‌امتحان یا "‌اضافه می‌شود.
8 - ماده 30 به شرح زیر اصلاح می‌شود:
‌ماده 30 - کلیه مشاغل وزارتخانه‌ها و مؤسسات دولتی مشمول این قانون به وسیله سازمان امور اداری و استخدامی کشور بر اساس اهمیت وظایف و‌مسئولیتها و شرایط تصدی از لحاظ معلومات و تجربه طبقه‌بندی و به یکی از گروههای جدول یا جداول حقوق تخصیص می‌یابد.
‌جدول یا جداول حقوق موضوع این ماده از طرف سازمان امور اداری و استخدامی کشور تهیه و به تأیید شورای حقوق و دستمزد می‌رسد.
‌تبصره 1 - تطبیق حقوق فعلی مستخدمین رسمی مشمول این قانون با جداول موضوع این ماده بر اساس آیین‌نامه‌ای که از طرف سازمان امور اداری و‌استخدامی کشور تنظیم و به تأیید شورا می‌رسد به عمل خواهد آمد ولی در هیچ مورد با اجرای این تبصره از حقوق گروه و پایه استحقاقی مستخدم‌فوق در حین تطبیق وجهی کسر نخواهد شد.
‌تبصره 2 - از تاریخ تصویب این اصلاحیه معاونان استاندار در صورت داشتن حداقل مدرک لیسانس و دارا بودن سایر شرایطی که از طرف سازمان امور‌اداری و استخدامی کشور تعیین می‌شود از حقوق و مزایای معاون وزارتخانه استفاده خواهند نمود.
‌تعداد معاونان هر استانداری که مشمول حکم این تبصره می‌شوند به پیشنهاد استاندار و تأیید سازمان امور اداری و استخدامی کشور و موافقت وزیر‌کشور تعیین می‌شود و در هیچ یک از استانها از دو نفر تجاوز نخواهد کرد.
‌تبصره 3 - مستخدمین رسمی که از تاریخ تصویب این اصلاحیه به بعد در سمت معاونت شهرداری پایتخت خدمت نمایند مشمول مقررات مربوط به‌معاون وزارتخانه خواهند بود.
‌تبصره 4 - جمع حقوق و فوق‌العاده شغل مستشاران دیوان محاسبات به پیشنهاد وزیر امور اقتصادی و دارایی توسط شورای حقوق و دستمزد تعیین‌می‌شود.
9 - در ماده 31 عبارت (‌دوازده‌گانه) به عبارت (‌جداول حقوق) اصلاح می‌شود.
10 - ماده 32 به شرح زیر اصلاح می‌شود:
‌ماده 32 - جداول حقوق ماهانه مستخدمین رسمی مشمول این قانون از عدد صد کمتر و از عدد 900 بیشتر نخواهد بود که با اعمال ضریب ماده 33‌حقوق مستخدم تعیین خواهد شد.
‌تبصره - حقوق ماهانه مقامات مذکور در زیر در جداول موضوع ماده 30 قرار نمی‌گیرد و اعمال ضریب ماده 33 به شرح زیر تعیین می‌شود:
‌الف - معاون وزارتخانه 1000
ب - استاندار - سفیر - معاون نخست وزیر 1100
پ - وزیر - دبیر کل سازمان امور اداری و
‌استخدامی کشور 1250
ت - نخست وزیر 1400

11 - در تبصره ماده 33 عبارت (‌و شرکتهای) بعد از عبارت (‌کلیه مؤسسات) اضافه می‌شود.
12 - اصلاحات زیر در ماده 36 به عمل می‌آید:
‌الف - تبصره 1 به شرح زیر اصلاح و از تاریخ 49.8.12 اجرا می‌شود:
‌مستخدمینی که یک گروه ارتقاء می‌یابند در پایه‌ای از گروه جدید قرار خواهند گرفت که حقوق آن پایه با تقریب اضافی به حقوق دو پایه بالاتر از حقوق‌پایه‌ای که مستخدم در گروه قبلی دارا بوده است نزدیکتر باشد و در صورتی که ارتقاء بیشتر از یک گروه باشد به ازاء هر گروه اضافی یک پایه دیگر در‌گروه قبلی به مستخدم اعطاء می‌شود و حقوق آن پایه با تقریب اضافی مبنای تعیین پایه مستخدم گروه جدید قرار خواهد گرفت.
‌در مواردی که در گروه قبلی اعطاء کلیه پایه‌های فوق امکان‌پذیر نباشد ابتدا پایه مستخدم در گروه جدید با تقریب اضافی نسبت به حقوق آخرین پایه‌گروه قبلی تعیین می‌گردد و سپس به تعداد پایه‌های باقیمانده در گروه جدید به وی پایه اعطاء می‌شود در هیچ یک از موارد فوق پایه مستخدم در گروه‌جدید از پایه او در گروه قبلی بالاتر نخواهد بود و در صورتی که بر اساس مقررات سابق پایه بالاتری مستخدم داده شده باشد این پایه به حساب‌ترفیعات بعدی او منظور می‌شود.
ب - تبصره 2 - به شرح زیر اصلاح می‌شود:
‌در صورت ضرورت و با رضایت تسلیم مستخدم می‌توان پستی در گروه پایین‌تر به او ارجاع کرد و در این صورت مستخدم در پایه‌ای از گروه جدید قرار‌می‌گیرد که با تقریب نقصانی به حقوق پایه‌ای که مستخدم در گروه قبلی دارا بوده است نزدیکتر باشد و تفاوت حقوق پایه گروه جدید را دریافت خواهد‌کرد و در تعیین حقوق آمادگی به حقوق بازنشستگی و وظیفه او مبنای محاسبه قرار می‌گیرد و در غیر این صورت مستخدم آماده به خدمت خواهد شد.
‌ارتقاء گروه مجدد مستخدمی که به ترتیب فوق در گروه پایین‌تر منصوب می‌شود تا بالاترین گروهی که قبلاً دارا بوده است بدون گذراندن امتحان مقرر در‌بند (پ) این ماده با داشتن سایر شرایط مجاز است و در این صورت در پایه‌ای از گروه بالاتر قرار می‌گیرد که حقوق آن با تقریب اضافی با مجموع حقوق‌پایه‌ای که در گروه پایین‌تر داشته و تفاوت حقوق مذکور در فوق نزدیکتر است و در صورتی که حقوق آخرین پایه گروه جدید نیز از مجموع مذکور کمتر‌باشد تفاوت جدید به او پرداخت خواهد شد.
‌هر نوع افزایش حقوق ناشی از ترفیع پایه این گونه مستخدمین بابت تفاوتهای مذکور در فوق محسوب خواهد شد.
پ - عبارت زیر به عنوان تبصره 3 ماده 36 اضافه می‌شود:
‌مستخدمین رسمی که در دوران خدمت وظیفه به مقامات مذکور در تبصره ماده 32 نایل شده باشند یا به موجب قانون ضمن اشتغال در وزارتخانه‌ها یا‌مؤسسات دولتی مشمول این قانون از حقوق مقامات مزبور استفاده کرده باشند در صورتی که به شغل دیگری که حقوق کمتری به آن تعلق می‌گیرد‌منصوب یا آماده به خدمت شوند حقوق مقام مربوط کماکان به آنان پرداخت خواهد شد و در تعیین حقوق بازنشستگی و وظیفه آنان حقوق مذکور با‌رعایت مفاد تبصره 3 ماده 78 مبنای محاسبه قرار می‌گیرد.
‌حکم اخیر در مورد شرکتهای دولتی مؤسسات غیر مشمول در صورتی که اجرا می‌شود که مستخدم رسمی در تاریخ پایان تصدی شغل مربوط دارای 15‌سال سابقه خدمت دولتی باشد.
13 - تبصره 1 ماده 38 به شرح زیر اصلاح می‌شود:
‌جمع حقوق و فوق‌العاده شغل نمی‌تواند از دو برابر بالاترین حقوق جدول مربوط تجاوز کند.
14 - در تبصره 3 ماده 59 عبارت "‌و خ و د" قبل از عبارت "‌ماده 2" اضافه و در تبصره 7 ماده مزبور عبارت "‌به سن پنجاه سالگی رسیده باشند" به‌عبارت "‌دارای بیست سال سابقه خدمت قابل قبول از لحاظ بازنشستگی باشند" اصلاح می‌شود.
15 - ماده 62 و تبصره 1 آن به شرح زیر اصلاح می‌شود و تبصره‌های 2 و 3 آن به صورت فعلی باقی می‌ماند.
‌ماده 62 - مرجع رسیدگی به شکایات استخدامی مستخدمین مذکور در ماده 60 هیأت رسیدگی به شکایات استخدامی موضوع ماده 106 این قانون‌است. دبیر کل سازمان امور اداری و استخدامی کشور می‌تواند نظر مشورتی هیأت رسیدگی به شکایات استخدامی را در مسایل مربوط به اجرای قانون‌و مقررات استخدامی کشوری استفسار نماید.
‌تبصره 1 - هیأت رسیدگی به شکایات استخدامی می‌تواند رسیدگی به شکایات موضوع این ماده را تحت نظر خود به هیئتهایی محول دارد.
16 - ماده 70 به شرح زیر اصلاح می‌شود:
‌ماده 70 - از اول سال 1354 صندوق بازنشستگی کشوری به صورت مؤسسه‌ای مستقل وابسته به سازمان امور اداری و استخدامی کشور تأسیس و به‌موجب اساسنامه‌ای که به تصویب کمیسیونهای استخدام و امور اقتصادی و دارایی مجلسین می‌رسد اداره خواهد شد.
‌اداره کل بازنشستگی فعلی و صندوق بازنشستگی و وظیفه مستخدمین شرکتهای دولتی با کلیه وظایف و دارایی و موجودی و اسناد و اوراق و بودجه‌و تعهدات و مستخدمین خود به صندوق بازنشستگی کشوری منتقل می‌شود.
‌تبصره 1 - حقوق بازنشستگی ازکارافتادگی و وظیفه وراث مستخدمینی که تا آخر سال 1353 بازنشسته یا ازکارافتاده شده یا بشوند همچنین وظیفه‌وارث مستخدمینی که تا آخر سال 1353 بازنشسته یا از کار افتاده شده یا بشوند همچنین وظیفه ارث مستخدمینی که تا آخر سال 1353 فوت شده یا‌بشوند از محل اعتبار خاصی که به عنوان کمک صندوق بازنشستگی هر سال در بودجه کل کشور منظور می‌شود پرداخت خواهد شد.
‌تبصره 2 - کسور بازنشستگی متعلق به مدت خدمت گذشته مستخدمین رسمی که در اول فروردین سال 1354 به خدمت اشتغال دارند به میزان و‌ترتیبی که از طرف سازمان امور اداری و استخدامی کشور با جلب نظر وزارت امور اقتصادی و دارایی و سازمان برنامه و بودجه پیشنهاد و به تصویب‌هیأت وزیران خواهد رسید از محل اعتباری که در قوانین بودجه کل کشور منظور می‌گردد به صندوق بازنشستگی کشوری پرداخت خواهد شد.
‌تبصره 3 - از اول سال 1354 مستخدمین پیمانی وزارتخانه‌ها و مؤسسات دولتی مشمول قانون استخدام کشوری و آن دسته از مستخدمین موقت‌شرکتها و مؤسسات دولتی مستثنی شده از قانون استخدام کشوری که مشمول مقررات بازنشستگی و وظیفه خاصی نمی‌باشند مشمول مقررات قانون‌حمایت کارمندان در برابر اثرات ناشی از پیری و ازکارافتادگی و فوت خواهند بود و صندوق بازنشستگی کشوری عهده‌دار وظایف صندوق حمایت‌مستخدمین مزبور خواهد بود.
‌تبصره 4 - اجازه داده می‌شود که اداره امور صندوق بازنشستگی شهرداریها به پیشنهاد سازمان امور اداری و استخدامی کشور و موافقت وزیر کشور به‌عهده صندوق بازنشستگی کشوری قرار گیرد.
17 - در تبصره 2 ماده 73 عبارت "‌مؤسسات دولتی" به عبارت "‌شرکتها و مؤسسات دولتی" اصلاح می‌شود:
18 - تبصره ماده 74 به شرح زیر اصلاح می‌شود:
‌تبصره - وزارتخانه‌ها و مؤسسات و شرکتهای دولتی مؤسسات موضوع بند (ت) ماده 2 می‌توانند تا تاریخ تصویب لایحه نهایی قانون استخدام کشوری‌با تأیید هیأتی مرکب از یکی از معاونان وزارتخانه یا سازمان و یکی از مدیران به انتخاب وزیر یا رییس سازمان و مسئول امور کارگزینی و تصویب وزیر‌یا رییس سازمان مستخدمین رسمی شمول قانون استخدام کشوری خود را که حداقل بیست سال سابقه خدمت دارند بازنشسته کنند. به مدت خدمت‌این قبیل مستخدمین فقط در احتساب حقوق بازنشستگی حداکثر ده سال بدون پرداخت کسور بازنشستگی افزوده می‌شود و خدمت زاید بر سی سال‌قابل محاسبه نخواهد بود و در تعیین حقوق بازنشستگی آنان به جای متوسط حقوق آخرین حقوق قبل بازنشستگی مبنای محاسبه قرار می‌گیرد.
19 - اصلاحات زیر در ماده 78 به عمل می‌آید:
‌الف - در تبصره 3 - عبارت "‌جدول حقوق این قانون" به عبارت "‌جدول ذیل تبصره ماده 32 اصلاح" و بعد از عبارت "‌ معاون وزیر" عبارت" در‌مورد مستخدمینی که از تاریخ 49.8.12 به بعد در مقامات مزبور خدمت نمایند" اضافه می‌شود.
ب - در تبصره 4 عبارت" سی و یک خرداد ماه هزار و سیصد و چهل و پنج" به عبارت "‌تاریخ تصویب این اصلاحیه" اصلاح می‌شود.
20 - در مواد 80 و 83 کلمه "‌متوسط" حذف می‌شود.
21 - تبصره زیر به ماده 84 الحاق می‌شود:
‌اعاده به خدمت مستخدمین ازکارافتاده در صورتی که بهبودی حاصل نمایند و توانایی اشتغال یافته باشند قبل از رسیدن به سن شصت سالگی بلامانع‌است.
22 - تبصره‌های زیر به ماده 87 اضافه می‌شود.
‌تبصره 1 - از اول سال 1354 حقوق وظیفه وراث مستخدمین رسمی در هر موردی که در مواد مختلف قانون استخدام کشوری نصف حقوق یا حقوق‌بازنشستگی تعیین شده است جز در مورد حقوق وظیفه که به علت انفصال یا محرومیت از حقوق اجتماعی مستخدم برقرار می‌شود به (5).(4) حقوق‌وظیفه یا حقوق بازنشستگی اصلاح می‌شود.
‌این حکم شامل وراث وظیفه‌بگیر فعلی جز در مواردی که حقوق وظیفه به علت انفصال یا محرومیت از حقوق اجتماعی مستخدم برقرار شده است نیز‌خواهد بود.
‌حکم این تبصره شامل مشمولین قانون استخدام نیروهای مسلح شاهنشاهی نیز خواهد بود.
‌تبصره 2 - از اول سال 1354 حقوق وظیفه وراث قانونی مستخدمین رسمی موضوع تبصره 3 ماده 78 که قبل از 31 خرداد ماه 1345 فوت شده‌اند به‌میزان (5).(4) حقوق بازنشستگی مقام مربوط ترمیم و پرداخت می‌شود.
23 - ماده 88 به شرح زیر اصلاح می‌شود:
‌الف - در صورت دریافت هر گونه وجه در قبال خدمت مستمر از وزارتخانه‌ها و مؤسسات و شرکتهای دولتی و شهرداریها و مؤسسات تابعه و یا‌وابسته به آنها همچنین مؤسسات غیر دولتی که بیش از 25 درصد سرمایه یا بودجه سالانه آنها به تشخیص هیأت وزیران از محل درآمد عمومی تأمین‌می‌شود اخذ حقوق بازنشستگی یا وظیفه یا مستمری و امثال آن از صندوق بازنشستگی کشوری یا صندوق بازنشستگی یا اعتبار سازمانهای مذکور‌ممنوع است.
‌مقررات سازمان بازرسی شاهنشاهی کماکان به قوت خود باقی است.
ب - دریافت بیش از یک حقوق بازنشستگی یا حقوق وظیفه یا مستمری یا بازخرید خدمت برای ایام واحد خدمت از سازمانها و صندوقهای مذکور‌در بند الف ممنوع است ولی در صورتی که شخصی مستحق دریافت بیش از یک حقوق وظیفه یا یک حقوق وظیفه و حقوق بازنشستگی باشد منحصراً‌می‌تواند از یکی از آنها استفاده نماید.
پ - حکم این ماده شامل مؤسسات و شرکتهای دولتی که شمول این قانون درباره آنها مستلزم ذکر نام آنها است نیز خواهد بود.
‌مشمولین قانون استخدام نیروهای مسلح شاهنشاهی کماکان تابع قوانین و مقررات خاص خود خواهند بود.
24 - تبصره ماده 89 به ماده 89 تبدیل می‌شود و عبارت "‌شرکتهای دولتی و" بعد از عبارت "‌مستخدم رسمی که در" اضافه و عبارت "‌و در هر حال‌برای ایام واحد خدمت پرداخت دو حقوق بازنشستگی یا حقوق بازنشستگی و بازخرید خدمت و امثال آن توأماً ممنوع است" در آن حذف می‌شود.
25 - ماده 91 - به شرح زیر اصلاح می‌شود:
‌از تاریخ تصویب این اصلاحیه اشتغال مستخدمین رسمی بازنشسته در مقامات مذکور در تبصره ماده 32 یا ریاست مؤسسات و شرکتهای دولتی که‌انتصاب آن مستلزم صدور فرمان همایونی است مشروط به آن که به سن بازنشستگی اجباری نرسیده باشند اعاده به خدمت تلقی و مدت اشتغال به‌شرط پرداخت کسور بازنشستگی مقرر جزو مدت خدمت رسمی محسوب می‌گردد.
26 - ماده 101 و تبصره آن به شرح زیر اصلاح می‌شود:
‌نحوه بهره‌برداری و استفاده از وجوه صندوق بازنشستگی کشوری در اساسنامه صندوق تعیین خواهد شد.
‌صندوق می‌تواند رأساً یا با مشارکت بخش دولتی بانک تأسیس نماید.
‌تبصره - استفاده از غیر مجاز از وجوه صندوق بازنشستگی کشوری در حکم اختلاس اموال دولتی می‌باشد.
27 - در ماده 104 اصلاحات زیر به عمل می‌آید:
‌الف - در بندهای یک و دو قسمت ب عبارت "‌شرکتهای" بعد از کلمه "‌مؤسسات" اضافه می‌شود.
ب - عبارت زیر به عنوان بند 6 به قسمت ب اضافه می‌شود:
6 - ارزشیابی کارآیی و عملکرد در دستگاههای اجرایی کشوری (‌موضوع بند 8 ماده 4 قانون برنامه و بودجه کشور مصوب اسفند 1351) به منظور‌ارشاد و راهنمایی آنها در جهت برقراری روشهای صحیح اداری و اصول مدیریت و گزارش آن به نخست وزیر. آیین‌نامه اجرایی این بند به پیشنهاد‌سازمان امور اداری و استخدامی کشور به تصویب هیأت وزیران خواهد رسید.
28 - ماده 105 به شرح زیر اصلاح می‌شود:
‌سازمان امور اداری و استخدامی کشور دارای ارکان زیر است:
‌الف - شورای امور اداری و استخدامی کشور که در این قانون به اختصار شورا نامیده می‌شود.
ب - هیأت رسیدگی به شکایات استخدامی.
پ - دبیر کل.
29 - در ماده 106 و تبصره‌های آن کلمه "‌شورا" به "‌هیأت رسیدگی به شکایات استخدامی" اصلاح می‌شود.
30 - ماده 108 - به شرح زیر اصلاح می‌شود.
‌ترکیب اعضای شورای و ترتیب تشکیل جلسات و نحوه انجام وظایف آن به پیشنهاد سازمان امور اداری و استخدامی کشور و با تصویب هیأت وزیران‌تعیین می‌شود.
‌شورا دارای وظایف و اختیارات زیر است:
‌الف - رسیدگی و تصویب آیین‌نامه‌هایی که به موجب قانون در صلاحیت شورا است.
ب - اظهار نظر نسبت به مسایلی که از نظر دبیر کل به شورا ارجاع می‌شود.
31 - در ماده 110 عبارت "‌دبیر کل می‌تواند در هر مورد مقتضی بداند تا آخر ماده" حذف می‌شود.
32 - در تبصره ماده 112 پس از عبارت "‌هر نوع وضع و اصلاح و تغییر"‌عبارت "‌تشکیلات و" و به آخر تبصره عبارت "‌تشکیلات شرکتهای دولتی‌با رعایت ضوابطی که از طرف سازمان امور اداری و استخدامی کشور پیشنهاد و به تصویب هیأت وزیران می‌رسد به تصویب مراجع مقرر در اساسنامه‌مربوط خواهد رسید" اضافه می‌شود.
33 - در ماده 113 عبارت "‌مؤسسات دولتی" عبارت "‌مؤسسات و شرکتهای دولتی و مؤسسات مذکور در بند ت ماده 2" اصلاح می‌شود.
34 - در ماده 116 و تبصره‌های 1 و 3 آن عبارت "‌مؤسسه دولتی" به عبارت "‌شرکت یا مؤسسه دولتی" اصلاح می‌شود.
35 - در تبصره 3 ماده 117 عبارت "‌در اجرای این تبصره در صورتی که به علت قرار گرفتن مستخدم در بالاترین گروه جدول ارتقاء وی امکان‌پذیر‌نباشد به ازاء هر دوره نمایندگی که بابت آن ارتقاء نیافته است دو پایه به او داده خواهد شد" بعد از عبارت "‌در هیچ مورد حقوق آمادگی به خدمت آنان از‌حقوق مذکور در این تبصره کمتر نخواهد بود" و عبارت "‌گروه قطعی مستخدمین رسمی مذکور در این دو راه نمایندگی نیز به ترتیب مندرج در این‌تبصره تعیین می‌شود" به آخر تبصره اضافه می‌شود
36 - در تبصره 3 ماده 120 عبارت و "‌شرکتهای" بعد از کلمه "‌مؤسسات" اضافه و عبارت زیر به آخر ماده الحاق می‌شود.
37 - در ماده 122 عبارت "‌شرکتها یا" قبل از عبارت "‌شرکتها یا" قبل از عبارت "‌مؤسسات دولتی" اضافه و عبارت زیر به آخر ماده الحاق می‌شود:
‌ولی در کلیه مواردی که در این قانون پرداخت تمام حقوق در دوران آمادگی به خدمت بیش از شش ماه تجویز شده است در صورتی که مستخدم با‌اشتغال در مؤسسه دیگری غیر از مؤسسات موضوع این ماده در مدت زائد بر شش ماه از تاریخ آمادگی به خدمت وجهی دریافت نماید دریافت حقوق‌آمادگی به خدمت ممنوع است.
38 - اصلاحات زیر در ماده 133 به عمل می‌آید:
‌الف - شرح زیر به آخر تبصره یک اضافه می‌شود:
‌به حقوق بازنشستگی و وظیفه مستخدمین قسمت اخیر که فاقد شرط تحصیلی هستند به ازاء هر یک گروه که بالاتر از گروه استحقاقی دارا می‌باشند در‌صورتی که دارای دیپلم کامل متوسطه باشند پنج درصد و در صورتی که فاقد دیپلم کامل متوسطه باشند 3 درصد افزوده می‌شود که در هر حال از‌حداکثر حقوق گروه مربوط تجاوز نخواهد کرد.
ب - در تبصره 3 عبارت "‌دوازده‌گانه" به عبارت "‌جداول حقوق" و عبارت "‌شورای سازمان امور اداری و استخدامی کشور " به عبارت شورا اصلاح‌و قبل از عبارت "‌مؤسسات دولتی" عبارت "‌شرکتهای دولتی و" اضافه و کلمه "‌ قطعی" حذف می‌شود.
39 - در تبصره 1 ماده 140 عبارت "‌شرکتهای دولتی یا" قبل از عبارت "‌مؤسسات دولتی" اضافه می‌شود.
40 - در صدر ماده 143 عبارت "‌مستخدمین رسمی مشمول این قانون که در زمان اجرای مرحله موقت تطبیق موضوع ماده 133 این قانون به‌عنوان مأمور در خدمت یکی از مؤسسات موضوع بند "ب" ماده 11 هستند" به عبارت "‌مستخدمین رسمی مشمول این قانون که به یکی از مؤسسات‌موضوع بند ب ماده 11 مأمور شده یا بشوند" و در تبصره ماده مزبور عبارت "‌دوازده‌گانه" به عبارت "‌جداول حقوق" و عبارت "‌شورای سازمان امور‌اداری و استخدامی کشور " به عبارت "‌شورا" اصلاح می‌شود.
41 - در تبصره ماده 143 عبارت "‌دوازده‌گانه" به عبارت "‌جداول حقوق" و عبارت "‌شورای سازمان امور اداری و استخدامی کشور " به عبارت"‌شورا" اصلاح می‌شود.
42 - در ماده 144 عبارت "‌شرکتها و" قبل از عبارت "‌مؤسسات دولتی" و عبارت زیر به آخر تبصره 2 ماده اضافه می‌شود:
‌و در موردی که مستخدم قبل از اجرای طبقه‌بندی مشاغل مؤسسه بازنشسته یا ازکارافتاده یا فوت شود همچنین نسبت به مستخدمین موضوع این ماده‌در سایر مؤسسات گروههای جدول حقوق مربوط مذکور در ماده 30 مقایسه و حقوق گروه و پایه تعیین شده بدون رعایت تبصره یک ماده 78 مبنای‌تعیین حقوق بازنشستگی یا وظیفه‌ای که به آنان یا وراث قانونی آنها تعلق می‌گیرد خواهد بود.
‌تشخیص همطراز بودن شغل مورد تصدی چنین مستخدمی با مشاغل گروههای جدول مربوط با شورا می‌باشد.
43 - در ماده 146 - عبارت "‌و شرکتها" بعد از عبارت بند ت ماده 2 اضافه می‌شود.
‌اصلاحیه فوق مشتمل بر یک ماده به استناد بند ب قانون اعطای یک پایه ترفیع و تمدید مهلت اصلاح قانون استخدام کشوری مصوب 1353.4.24‌پس از تصویب کمیسیون استخدام مجلس سنا در جلسه روز سه‌شنبه 1353.12.27، در جلسه روز چهارشنبه بیست و هشتم اسفند ماه یک هزار و‌سیصد و پنجاه و سه شمسی به تصویب کمیسیون امور استخدام و سازمانهای اداری مجلس شورای ملی رسید.
‌رییس مجلس شورای ملی - عبدالله ریاضی

