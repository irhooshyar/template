
                            ‌قانون بودجه سال 1366 کل کشور
‌ماده واحده - بودجه سال 1366 کل کشور از حیث درآمدها و سایر منابع تأمین اعتبار بالغ بر هفت هزار و چهار صد و بیست و شش میلیارد و سی و‌چهار میلیون و هفتصد و پنجاه و چهار هزار (7426034754000) ریال و از حیث هزینه‌ها و سایر پرداختها بالغ بر هفت هزار و چهار صد و بیست و‌شش میلیارد و سی و چهار میلیون و هفتصد و پنجاه و چهار هزار (7426034754000) ریال به شرح زیر:
‌الف - بودجه عمومی دولت از لحاظ درآمدها و سایر منابع تأمین اعتبار و از حیث هزینه‌ها و سایر پرداختها بالغ بر سه هزار و نهصد و هفتاد میلیارد‌و هفتصد و نود و دو میلیون و هفتصد و شصت هزار (3970792760000) ریال شامل اجزاء زیر.
1 - درآمد عمومی و سایر منابع تأمین اعتبار مبلغ سه هزار و ششصد و هفتاد و یک میلیارد و هشتصد و بیست و یک میلیون و پانصد و چهل و یک‌هزار (3671821541000) ریال و هزینه‌ها و سایر پرداختها از آن محل مبلغ سه هزار و ششصد و هفتاد و یک میلیارد و هشتصد و بیست و یک میلیون‌و پانصد و چهل و یک هزار (3671821541000) ریال.
2 - درآمد اختصاصی وزارتخانه‌ها و مؤسسات دولتی مبلغ دویست و نود و هشت میلیارد و نهصد و هفتاد و یک میلیون و دویست و نوزده هزار(298971219000) ریال هزینه‌ها و سایر پرداختها از آن محل مبلغ دویست و نود و هشت میلیارد و نهصد و هفتاد و یک میلیون و دویست و نوزده‌هزار (298971219000) ریال.
ب - بودجه شرکتهای دولتی و مؤسسات انتفاعی وابسته به دولت از لحاظ درآمدها و سایر منابع تأمین اعتبار بالغ بر سه هزار و نهصد و سیزده‌میلیارد و هفتصد و شصت و هشت میلیون و دویست و چهل و هفت هزار (3913768247000) ریال و از لحاظ هزینه‌ها و سایر پرداختها بالغ به سه‌هزار و نهصد و سیزده میلیارد و هفتصد و شصت و هشت میلیون و دویست و چهل و هفت هزار (3913768247000) ریال می‌باشد و به دولت اجازه‌داده می‌شود درآمدها و سایر منابع تأمین اعتبار منظور در قسمت سوم این قانون را با رعایت قوانین و مقررات مربوط در سال 1366 وصول و هزینه‌های‌وزارتخانه‌ها و مؤسسات دولتی و همچنین کمکها و سایر اعتباراتی را که در جداول قسمتهای چهارم و پنجم و ششم و پیوست شماره (1) این قانون‌منظور شده است در حدود وصولی درآمدها و سایر منابع تأمین اعتبار در سال 1366 با رعایت قوانین و مقررات مربوط و تبصره‌های این قانون و بر‌اساس تخصیص اعتبار تعهد و پرداخت نماید.
‌وصول درآمدها و پرداخت هزینه‌های شرکتهای دولتی و مؤسسات انتفاعی وابسته به دولت به استثنای هزینه‌های سرمایه‌ای که منابع آن از محل درآمد‌عمومی (‌اعتبارات طرحهای عمرانی) تأمین می‌شود و مشمول مقررات عمومی مالی و معاملاتی دولت می‌باشد، بر طبق اساسنامه و سایر قوانین و‌مقررات ناظر بر شرکتها و مؤسسات انتفاعی مذکور مجاز خواهد بود.
‌افزایش و یا کاهش ارقام بودجه مصوب شرکتهای دولتی و مؤسسات انتفاعی وابسته به دولت مندرج در جداول قسمت هشتم این قانون تابع ترتیب‌مقرر در تبصره (42) این قانون می‌باشد.
‌تبصره 1 - میزان تنخواه‌گردان خزانه در سال 1366 سیصد میلیارد (300000000000) ریال است.
‌تبصره 2 - تبصره 61 قانون بودجه سال 1364 کل کشور به شرح زیر اصلاح می‌گردد:
‌الف - سازمان حمایت مصرف‌کنندگان و تولیدکنندگان مکلف است پنج درصد از کلیه درآمدهای حاصل از مابه‌التفاوت وصولی موضوع بند ده ماده‌هفت اساسنامه خود را به حساب درآمد عمومی کشور واریز نماید.
ب - وجوه پرداختی سازمان حمایت مصرف‌کنندگان و تولیدکنندگان (‌از محل درآمد حاصل از مابه‌التفاوتهای دریافتی) به شرکتهای دولتی موضوع‌قسمت هشتم این قانون برای تدارک مواد غذایی و کالاهای اساسی مورد نیاز عامه به عنوان درآمد شرکتهای مذکور تلقی شده و شرکتهای دولتی‌دریافت‌کننده وجوه مکلفند مبالغ دریافتی را منحصراً به مصرف تدارک همان مواد و کالا برسانند و هر نوع تخلف از اجرای مقررات این بند در حکم‌تصرف غیر مجاز در وجوه و اموال عمومی محسوب خواهد شد. شرکتهای دولتی دریافت‌کننده وجوه مکلفند حداکثر تا پایان فروردین ماه سال 1367‌وجوه دریافتی و مصرف نشده از این بابت را به سازمان حمایت مصرف‌کنندگان و تولیدکنندگان مسترد دارند.
ج - سازمان حمایت مصرف‌کنندگان و تولیدکنندگان مکلف است مبلغ پرداخت شده به هر دستگاه را به تفکیک هر سال تعیین و به وزارت برنامه و‌بودجه و وزارت امور اقتصادی و دارایی و کمیسیون برنامه و بودجه مجلس شورای اسلامی اعلام دارد.
‌تبصره 3 -
‌الف - به منظور ایجاد اشتغال و کمک به راه‌اندازی و تأمین کمبود سرمایه در گردش و ثابت و گسترش و ایجاد کارخانجات و مراکز تولید کشاورزی،‌صنعتی، معدنی، و مصالح ساختمانی، صنایع روستایی و تعاونیهای مراکز گسترش خدمات تولیدی و عمرانی و فعالیتهای علمی، فرهنگی و هنری در‌جهت افزایش فعالیتهای تولیدی مناطق محروم یا مستعد کشور با حفظ اولویت تولیدات روستایی در بخش تعاونی و خصوصی، بانک مرکزی جمهوری‌اسلامی ایران مکلف است با توجه به سیاستهای پولی و کشور تسهیلات اعتباری مورد نیاز طرحهای مزبور را که دارای توجیهات کامل فنی، اقتصادی و‌مالی باشند و فقط از نظر وثیقه و میزان سرمایه‌گذاری مجری طرح با مقررات بانکهای استان وفق نمی‌دهد، از منابع داخلی بانکهای مذکور و در صورت‌عدم تکافوی منابع داخلی بانکهای فوق از منابع سایر بانکها تأمین نماید.
‌حداکثر تسهیلات اعتباری از محل منابع بند (‌الف) این تبصره در سال 1366 برابر سی و هشت میلیارد (38000000000) ریال به ترتیب پانزده میلیارد(15000000000) ریال در بخش کشاورزی و صنایع روستایی، پنج میلیارد (5000000000) ریال در بخش صنعت، سه میلیارد (3000000000) ریال در‌بخش معدن، پنج میلیارد (5000000000) ریال در بخش مصالح ساختمانی، دو میلیارد (2000000000) ریال در بخش فعالیتهای علمی، فرهنگی و‌هنری و هشت میلیارد (8000000000) ریال در ارتباط با بند (ج) این تبصره خواهد بود.
‌تا مبلغ سه میلیارد (3000000000) ریال از تسهیلات اعتباری بخش کشاورزی و صنایع روستایی این بند به صورت قرض‌الحسنه به کشاورزانی که در‌اجراء لایحه قانونی مصوب 1359.1.26 شورای انقلاب اسلامی و یا قانون اراضی کشت موقت مصوب 1365.8.7 مجلس شورای اسلامی زمین‌دریافت داشته و یا صاحب زمین می‌شوند اختصاص می‌یابد که بر اساس معرفی هیأتهای هفت نفره در اختیار آنان قرار گیرد تا منحصراً برای مصارف‌عملیات آب و خاک و حفر چاه و تجهیزات و تأمین ادوات مورد نیاز به مصرف برسد.
‌مبلغ 5 میلیارد (5000000000) ریال از تسهیلات اعتباری این بند صرفاً جهت اشتغال مهاجرین جنگ تحمیلی از طریق بانک ملی و به صورت‌قرض‌الحسنه به طرحهای ارائه شد توسط بنیاد مهاجرین جنگ تحمیلی یا خود مهاجرین اختصاص می‌یابد و مدت بازپرداخت آن حداکثر 5 سال تمام‌پس از گذشت یک سال از دریافت کامل وام خواهد بود. آیین‌نامه اجرایی این قسمت توسط وزارت کار و امور اجتماعی تهیه و به تصویب هیأت دولت‌خواهد رسید.
‌وزارت برنامه و بودجه مانده مطالبات لاوصول ناشی از اجرای این گونه طرحهای نظارت شده تولیدی که لزوم اعطای تسهیلات اعتباری آنها به تصویب‌هیأت وزیران رسیده است را حداکثر ظرف مدت 5 سال به پیشنهاد بانک مرکزی جمهوری اسلامی ایران در لایحه بودجه کل کشور منظور خواهد نمود.
‌تضمین مزبور نافی وظایف بانکها جهت وصول مطالبات معوق لاوصول ناشی از اعطای آن گونه تسهیلات نخواهد بود. استفاده‌کنندگان تسهیلات‌اعتباری این تبصره ملزم به بازپرداخت مطالبات بانک بوده و عدم پرداخت بدهی در حکم تصرف غیر قانونی در وجوه و اموال دولتی است.
ب - بانک سپه و سایر بانکهای عامل با هماهنگی وزارت کشور و وزارت برنامه و بودجه مکلفند پس از رسیدگی‌های لازم تمام و یا قسمتی از‌مایملک آن تعداد از شرکتهای تعاونی زیر پوشش مراکز گسترش خدمات تولیدی و عمرانی استانها را که قابلیت واریز وام دریافتی را ندارند طبق مقررات‌ضمن عقد به فروش رسانند و از محل موجودی و مطالبات شرکت و اموال و داراییهای سهامداران شرکت ماحصل فروش، مطالبات خود و دولت را‌تأمین و پرداخت نمایند.
‌کلیه شرکتهای تعاونی وابسته به مراکز گسترش خدمات تولیدی و عمرانی استانها بعد از پرداخت آخرین قسط خود می‌توانند از زیر پوشش مراکز‌گسترش خارج شوند، به شرط این که متعهد شوند کالاهای سرمایه‌ای شرکت را تا ده سال بدون اخذ مجوز از مراکز گسترش مربوطه نفروخته و شکل‌تعاونی خود را به همین مدت حفظ نمایند.
ج - مبلغ هشت میلیارد (8000000000) ریال از تسهیلات اعتباری بند (‌الف) این تبصره از طریق بانک ملی ایران به صورت قرض‌الحسنه به‌طرحهای ارائه شده توسط بنیاد شهید انقلاب اسلامی اختصاص می‌یابد تا به مصرف توسعه شرکتهای موجود و یا سرمایه‌گذاری طرحهای تولیدی و‌خدماتی صرفاً جهت اشتغال جانبازان و فرزندان، همسران، پدران و مادران شهدا و مفقودین و اسرا برسد. بنیاد شهید مکلف است ترتیبی اتخاذ کند که‌اشخاص نامبرده در این شرکتها و طرحهای تولیدی سهیم گردند.
‌حداقل 50 درصد از اعتبار این بند باید به طرحهای پیشنهادی بنیاد شهید شهرستانها پرداخت گردد تا در جهت اشتغال افراد مزبور در شهرستانها‌اختصاص یابد.
‌مدت بازپرداخت اعتبار اعطایی به هر طرح حداکثر 10 سال خواهد بود که اولین قسط آن سه سال پس از اخذ وام شروع خواهد شد.
‌تا تصویب آیین‌نامه موضوع این بند آیین‌نامه بند (ج) تبصره 3 قانون بودجه سال1365 کل کشور مورد عمل خواهد بود.
‌د - به منظور گسترش همیاری مردم جهت بازسازی ساختمانهای مسکونی مربوط به خود که وسیله دشمن تخریب شده‌اند و تأمین مسکن‌مهاجرین جنگ تحمیلی بانک مرکزی جمهوری اسلامی ایران مکلف است از منابع سایر بانکها حداقل ده میلیارد (10000000000) ریال وام‌قرض‌الحسنه با نظارت بنیاد امور مهاجرین جنگ تحمیلی و یا فرمانداریها حسب مورد در اختیار افراد مذکور قرار دهد. واحدهای مسکونی مذکور به‌عنوان وثیقه تا پایان قسط وام در اختیار بانک مربوطه قرار می‌گیرد.
ه - آیین‌نامه اجرایی این تبصره حداکثر ظرف دو ماه به پیشنهاد مشترک وزارت برنامه و بودجه و بانک مرکزی جمهوری اسلامی ایران و‌دستگاههای مربوطه (‌وزارتین کشور و ارشاد اسلامی، بنیاد شهید و بنیاد امور مهاجرین جنگ تحمیلی) حسب مورد تهیه و به تصویب هیأت وزیران‌خواهد رسید.
‌تبصره 4 -
‌الف - به دولت اجازه داده می‌شود در موارد لزوم بازپرداخت اعتباراتی که از محل منابع قرض‌الحسنه سیستم بانکی کشور از طریق بانک مرکزی‌جمهوری اسلامی ایران در اختیار بانک کشاورزی قرار داده می‌شود و توسط بانک مزبور در جهت تحقق سیاستهای کشاورزی دولت مبنی بر افزایش‌تولیدات کالاهای اساسی کشاورزی، دامداری، مرغداری، صیادی و صنایع روستایی برای تهیه و تدارک عوامل تولید و نهاده‌های کشاورزی و فراهم‌آوردن موجبات انجام سایر فعالیتهای تولیدی در زمینه‌های فوق در اختیار اعضای شرکتهای تعاونی روستایی و کشاورزی و صیادی و عشایری قرار‌می‌گیرد با رعایت مفاد این تبصره جمعاً تا مبلغ یکصد و بیست میلیارد (120000000000) ریال تضمین نماید.
ب - حداکثر تا بیست درصد (20%) از اعتبارات این بند به منظور تهیه و تدارک عوامل تولید و نهاده‌های کشاورزی در اختیار اتحادیه مرکزی تعاون‌روستایی و اتحادیه مرکزی تعاونی عشایری قرار می‌گیرد.
ج - پنج درصد (5%) مبلغ مذکور صرف توسعه نخل کاری و بسته‌بندی و صنایع تکمیلی خرما می‌گردد.
‌د - حداکثر وام قابل پرداخت به هر فرد در اجرای این تبصره یکصد و پنجاه هزار (150000) ریال و مدت بازپرداخت آن حداکثر یک سال از تاریخ‌دریافت وام خواهد بود.
ه - مصرف وام دریافتی در غیر موارد مصرح در این تبصره در حکم تصرف غیر قانونی در وجوه عمومی محسوب خواهد شد.
‌و - بازپرداخت این اعتبارات توسط دولت تضمین و مانده مطالبات آن در بودجه سال بعد دولت منظور و پرداخت خواهد شد.
‌مفاد این بند و همچنین تضمین موضوع بند (‌الف) این تبصره نافی وظایف بانک کشاورزی جهت وصول مطالبات ناشی از اعطای وامهای فوق‌الذکر‌نخواهد بود و بانک مذکور مکلف است کلیه اقدامات قانونی لازم را برای وصول مطالبات مزبور به عمل آورد.
‌ز - آیین‌نامه اجرایی این تبصره شامل تعیین کالاهای اساسی کشاورزی، دامداری، صنایع روستایی و عوامل تولید و نهاده‌های کشاورزی و سایر‌فعالیتهای تولیدی مشمول این تبصره و تفکیک اعتبارات کشاورزی و دامداری و صیادی و امور عشایری ظرف مدت دو ماه از تاریخ تصویب این قانون‌بنا به پیشنهاد مشترک وزارتخانه‌های کشاورزی و جهاد سازندگی و برنامه و بودجه و بانک مرکزی جمهوری اسلامی ایران به تصویب هیأت وزیران‌خواهد رسید.
‌تبصره 5 - اجازه داده می‌شود مبلغ ده میلیارد (10000000000) ریال اعتبار منظور در ردیف 503101 قسمت چهارم این قانون به منظور بازسازی‌مناطق مختلف کشور که در اثر عوامل غیر مترقبه طبیعی از قبیل سیل و زلزله خسارت دیده و یا خواهند دید هزینه گردد.
‌سهم اعتباری هر استان و نحوه اجرای این تبصره توسط هیأت وزیران تعیین خواهد شد.
‌وزارت برنامه و بودجه موظف است هر چهار ماه یک بار گزارش عملکرد این تبصره را به اطلاع نمایندگان مناطق مربوطه برساند.
‌تبصره 6 -
‌الف - اجازه داده می‌شود مبلغ شانزده میلیارد (16000000000) ریال اعتبار سرمایه‌گذاری ثابت منظور در ردیف 503002 "‌هزینه‌های متفرقه‌عمرانی" قسمت چهارم این قانون جهت اجرای طرحهای عمرانی ضروری و عملیات عمرانی بخشهای محروم، بر اساس گزارش وزارت برنامه و بودجه‌درباره نقاط محروم بنا به پیشنهاد وزرای ذیربط و اعلام نظر وزارت برنامه و بودجه و تصویب هیأت وزیران با پروژه‌هایی مشخص اختصاص یابد و پس‌از مبادله موافقتنامه با وزارت برنامه و بودجه به مصرف برسد.
‌دولت موظف است بخشهای محروم کشور را بر اساس گزارش وزارت برنامه و بودجه ظرف مدت دو ماه پس از تصویب این قانون تصویب و ابلاغ‌نماید.
ب - مبلغ هشت میلیارد (8000000000) ریال اعتبار این تبصره جهت هزینه‌های متفرقه عمرانی پیش‌بینی نشده و ضروری استانها و طرحهای‌عمرانی مناطق روستایی و عشایری به پیشنهاد وزارت کشور و تأیید وزارت برنامه و بودجه حسب نیاز بین استانهای کشور تقسیم و سهم هر استان با‌پیشنهاد استاندار و یا مسئول اجرایی ذیربط و تصویب کمیته برنامه‌ریزی استان به طرحهای مشخص اختصاص خواهد یافت. استانداران موظفند هر‌چهار ماه یک بار گزارش عملکرد اعتبار این بند را به اطلاع نمایندگان استان مربوط برسانند.
ج - حداقل هفتاد درصد (70%) اعتبار این تبصره باید به پروژه‌های عمرانی، روستایی و یا عشایری اختصاص یابد.
‌د - ایجاد هر گونه تعهد برای سالهای بعد و همچنین شروع پروژه‌هایی با بیش از پنجاه میلیون (50000000) ریال از محل اعتبار این تبصره ممنوع‌است.
ه - وزارت برنامه و بودجه موظف است در هر چهار ماه گزارش عملکرد موضوع این تبصره را به کمیسیون برنامه و بودجه و سایر کمیسیونهای‌مربوطه مجلس شورای اسلامی و دیوان محاسبات کشور تقدیم نماید.
‌تبصره 7 -
‌الف - استفاده از اعتبار ده میلیارد (10000000000) ریالی منظور ردیف 503001 (‌هزینه‌های پیش‌بینی‌نشده) قسمت چهارم این قانون بنا به پیشنهاد‌وزرای ذیربط و اعلام نظر وزارت برنامه و بودجه و تصویب هیأت وزیران امکان‌پذیر است و مصرف آن تابع مقررات این قانون و سایر مقررات عمومی‌دولت خواهد بود. در مورد دستگاههای اجرایی که دارای مقررات مالی و معاملاتی خاص می‌باشند اعتبار واگذاری از محل ردیف فوق طبق مقررات‌خاص دستگاه مربوطه مصرف می‌شود.
ب - حواله اعتبار موضوع این تبصره در مورد وزارتخانه‌ها و مؤسسات دولتی توسط مقامات مجاز و در خواست وجه آن توسط ذیحساب دستگاه‌استفاده‌کننده صادر خواهد شد.
در مورد سایر دستگاههای اجرایی که فاقد ذیحساب هستند مرجع صدور حواله و درخواست وجه حسب مورد و یا به‌طور کلی توسط هیأت وزیران معین خواهد شد.
ج - تا مبلغ پانصد میلیون (500000000) ریال اعتبار بند (‌الف) این تبصره جهت هزینه‌های ضروری استانها در اختیار وزارت کشور قرار خواهد‌گرفت.
‌د - از اعتبار موضوع بند (‌الف) این تبصره مبلغ یک میلیارد (1000000000) ریال در اختیار وزارت آموزش و پرورش و مبلغ دو میلیارد(200000000) ریال در اختیار نهضت سوادآموزی قرار خواهد گرفت تا منحصراً جهت پرداخت هزینه‌های جاری دستگاههای مذکور در نقاط محروم بر‌اساس گزارش وزارت برنامه و بودجه درباره نقاط محروم مورد استفاده قرار گیرد.
‌تبصره 8 - به وزارت آموزش و پرورش اجازه داده می‌شود.
1 - مبلغ هشتصد میلیون (800000000) ریال اعتبار منظور در ردیف 503074 قسمت چهارم این قانون تحت عنوان "‌وزارت آموزش و پرورش،‌پذیرش جدید مؤسسات تربیت معلم و آموزشکده‌های فنی و کمک هزینه تحصیلی متعهدین خدمت و آن دسته از دانشجویان آزاد دانشگاهها و‌مؤسسات آموزش عالی که متعهد خدمت در وزارت آموزش و پرورش می‌شوند" را بر حسب نیاز مناطق و تعداد داوطلبان واجد صلاحیت بین‌استانهای مختلف بر حسب رشته تحصیلی مربوط توزیع نماید تا به سقف اعتبارات جاری ادارات کل آموزش و پرورش استان‌ها اضافه شود.
2 - از محل اعتبار ردیف 503097 قسمت چهارم این قانون به منظور بالا بردن سطح دانش دانش‌آموزان مستعد در مناطق محروم کشور، مدارس‌نمونه آموزشی در مناطق محروم ایجاد نماید.
‌اعتبار منظور در ردیف 503097 قسمت چهارم این قانون بنا به پیشنهاد وزارت آموزش و پرورش و تأیید وزارت برنامه و بودجه به سر جمع اعتبارات‌وزارت آموزش و پرورش و ادارات کل آموزش پرورش استانها اضافه خواهد شد.
‌آیین‌نامه اجرایی این بند حداکثر ظرف دو ماه بنا به پیشنهاد مشترک وزارتین آموزش و پرورش و برنامه و بودجه به تصویب هیأت وزیران خواهد رسید.
‌تبصره 9 -
1 - اعتبار جاری منظور در ردیف 503041 قسمت چهارم این قانون منحصراً برای تأمین قسمتی از هزینه‌های جنگ تحمیلی و خرید اقلام عمده‌دفاعی به شرح جدول تفکیک اعتبار ردیف مذکور مندرج در قسمت دهم این قانون اختصاص داده می‌شود و اعتبارات منظور در ردیفهای جدول مزبور‌بنا به پیشنهاد وزارت برنامه و بودجه و تصویب هیأت وزیران برای مصارف مربوط قابل تخصیص و مصرف می‌باشد.
‌الف - پرداخت هر گونه فوق‌العاده مأموریت عملیاتی بر مبنای خطوط جدید جنگی خواهد بود که به پیشنهاد مشترک وزارتین دفاع و سپاه پاسداران‌انقلاب اسلامی هر شش ماه یک بار تعیین و به تصویب شورای عالی دفاع خواهد رسید.
ب - پرداخت هر گونه فوق‌العاده عملیاتی به شرح زیر خواهد بود:
1 - خلبانان نظامی و نیروهایی که در آفند شرکت دارند صد درصد فوق‌العاده عملیاتی.
2 - نیروهایی که در نقاط پدافندی حساس شرکت دارند دو سوم فوق‌العاده عملیاتی.
3 - نیروهایی که در نقاط پدافندی عادی شرکت دارند یک سوم فوق‌العاده عملیاتی.
‌مرجع تشخیص نقاط آفندی، پدافندی، حساس و عادی شورای عالی دفاع خواهد بود.
ج - بند (ب) تبصره 45 قانون بودجه سال 1364 کل کشور به صورت اصلاح می‌گردد:
‌به منظور هماهنگی در خریدهای خارجی وسائل و تجهیزات نظامی و اقلام عمده دفاعی وزارتین دفاع و سپاه پاسداران انقلاب اسلامی و نیروهای‌سه‌گانه ارتش جمهوری اسلامی ایران، کلیه خریدهای مذکور باید زیر نظر هیأتی مرکب از نمایندگان شورای عالی دفاع و وزارتین دفاع و سپاه پاسداران‌انقلاب اسلامی با کسب مجوز از شورای عالی دفاع در حدود اعتبارات مصوب انجام گیرد. یک نفر از نمایندگان مجلس (‌موضوع بند "‌ز" تبصره 45‌ قانون بودجه سال 1364 کل کشور) جهت نظارت در امر خرید شرکت خواهد نمود و همچنین نمایندگان نخست وزیر، وزیر اطلاعات و وزیر امور‌خارجه می‌توانند به عنوان ناظر در هیأت بررسی خرید شرکت نمایند.
‌د - خرید هر گونه اقلام دفاعی قابل تولید در داخل، از خارج کشور در موعد مقرر مورد نیاز نیروها منوط به تأیید سازمان صنایع دفاع دایر بر عدم‌ساخت یا عدم توان ساخت در مدت تحویل کالا از خارج می‌باشد.
‌همچنین کلیه خریدهای خارجی اقلام عمده دفاعی بر اساس دستورالعمل و فرم واحدی انجام خواهد شد که توسط وزارتین مزبور و دفتر خدمات‌حقوقی بین‌المللی جمهوری اسلامی ایران و هیأت موضوع بند (‌ز) تبصره 45 قانون بودجه سال 1364 کل کشور تهیه و به تصویب شورای عالی دفاع‌می‌رسد.
ه - مصرف اعتبارات منظور در جدول مندرج در قسمت دهم این قانون جز در موارد مذکور در جدول مزبور ممنوع بوده و در حکم تصرف غیر‌قانونی در وجوه و اموال عمومی خواهد بود.
‌و - از اعتبار جاری ردیف 503041 این قانون صرفاً دستگاههای مذکور در جدول مندرج در قسمت دهم این قانون می‌توانند استفاده نمایند.
‌ز - به فرماندهی جنگ اجازه داده می‌شود که بیست درصد (20%) از اعتبارات ردیفهای مندرج در جدول قسمت دهم این قانون و همچنین ردیفهای‌ارزی بخش دفاع مندرج در قسمت نهم این قانون را جابجا نماید.
2 - به دولت اجازه داده می‌شود مبلغ بیست میلیارد (20000000000) ریال اعتبار عمرانی منظور در پیوست شماره 1 این قانون تحت عنوان‌طرحهای بازسازی و نوسازی تأسیسات صدمه دیده را که به تفکیک دستگاهی مشخص شده هزینه نماید همچنین مبلغ نود و هشت میلیارد(98000000000) ریال اعتبار عمرانی منظور در ردیف 503041 (‌هزینه‌های ناشی از جنگ تحمیلی و تعهدات - اعتبارات سرمایه‌گذاری ثابت) را به‌شرح زیر به مصرف برساند.
‌الف - مبلغ سی و پنج میلیارد (35000000000) ریال اجرای طرحهای ضروری و غیر قابل پیش‌بینی عملیات جنگ که با تصویب شورای عالی دفاع‌به دولت اعلام می‌گردد حسب مورد با تصویب هیأت وزیران به دستگاههای اجرایی ذیربط برای اجرای طرحهای مذکور اختصاص یابد تا پس از مبادله‌موافقتنامه با وزارت برنامه و بودجه به مصرف برسد.
‌کلیه وزارتخانه‌ها و شرکتهای دولتی مکلفند در صورت درخواست شورای عالی دفاع طرحهای مصوب آن شورا را در اولویت قرار داده، افراد و تجهیزات‌خود را در اختیار عملیات جنگی قرار دهند.
ب - مبلغ سیزده میلیارد (13000000000) ریال جهت ایجاد پدافند غیر عامل.
ج - مبلغ پنجاه میلیارد (50000000000) ریال جهت احداث پناهگاه و همچنین بازسازی و نوسازی ابنیه و تأسیساتی که در اثر آتش مستقیم دشمن‌و یا توسط ضد انقلاب دچار خسارت گردیده و تأمین خسارت وارده به اشخاص ناشی از موارد فوق و نیز ایجاد تأسیسات و ابنیه‌ای که برای فراهم‌نمودن مقدمات اجرای طرحهای فوق‌الذکر لازم می‌باشد، که پس از مبادله موافقتنامه‌های لازم با وزارت برنامه و بودجه بر اساس تخصیص اعتبار قابل‌تعهد و پرداخت می‌باشد.
‌د - ضوابط تشخیص تأسیسات و ابنیه‌ای که برای فراهم کردن مقدمات اجرایی طرحهای احداث پناهگاه و بازسازی و نوسازی مناطق جنگ‌زده لازم‌است مشترکاً توسط وزارتخانه‌های کشور، جهاد سازندگی، مسکن و شهرسازی و برنامه و بودجه تهیه و ابلاغ خواهد شد.
ه - دولت موظف است حداقل 50% از اعتبارات بند "ج" را به صورت استانی مصرف نماید.
‌و - مبلغ پنج میلیارد (5000000000) ریال از اعتبارات عمرانی استانی بند (ج) در اختیار بنیاد مهاجرین جنگ تحمیلی قرار می‌گیرد تا با کمک و‌خودیاری مهاجرین جنگ تحمیلی جهت خانه‌سازی در استانهای جنگی برای مهاجرین جنگ تحمیلی هزینه گردد.
‌ز - اعتبار تأمین خسارت وارده به اشخاص حداکثر پنج درصد (5%) اعتبار عمرانی بند "ج" می‌باشد.
‌کمیسیونهای دفاع و برنامه و بودجه مجلس شورای اسلامی مشترکاً بر حسن اجرای مفاد این تبصره نظارت خواهند داشت. همچنین دستگاههای‌استفاده‌کننده از اعتبارات این تبصره مکلفند هر دو ماه یک بار گزارش عملکرد خود را به کمیسیونهای برنامه و بودجه و دفاع مجلس شورای اسلامی‌تقدیم نمایند.
‌تبصره 10 - به وزارت بهداشت، درمان و،‌آموزش پزشکی اجازه داده می‌شود:
‌الف - آن قسمت از هزینه‌های ناشی از اجرای قانون خدمت یک‌ماهه پزشکان و وابستگان حرف پزشکی و پیراپزشکی مصوب 1363.8.22‌مجلس شورای اسلامی را که به تشخیص وزارتین بهداشت، درمان و آموزش پزشکی و برنامه و بودجه از محل اعتبارات سازمان‌های منطقه‌ای بهداری‌استانها قابل تأمین نمی‌باشد، از محل اعتبار ردیف 129006 منظور در قسمت چهارم این قانون تأمین و پرداخت نماید.
‌آیین‌نامه اجرایی این بند ظرف مدت یک ماه بنا به پیشنهاد وزارت بهداشت، درمان و آموزش پزشکی و تأیید وزارتین برنامه و بودجه و امور اقتصادی و‌دارایی به تصویب هیأت وزیران خواهد رسید. وزارت بهداشت، درمان و آموزش پزشکی موظف است عملکرد این بند را هر چهار ماه یک بار به‌کمیسیون‌های مربوط مجلس شورای اسلامی گزارش نماید.
ب - با رعایت مفاد تبصره 60 قانون بودجه سال 1364 کل کشور از محل اعتبار منظور در ردیف 503099 قسمت چهارم این قانون نسبت به‌استخدام متعهدین خدمت رسته‌های بهداشتی و درمانی اقدام نموده مراتب را بر حسب نیاز هر یک از سازمان‌های منطقه‌ای بهداری استانها به وزارت‌برنامه و بودجه اعلام دارد.
‌وزارت برنامه و بودجه مکلف است ضمن بررسی پیشنهاد وزارت بهداشت، درمان و آموزش پزشکی سهم اعتبار مورد نیاز هر یک از سازمان‌های‌منطقه‌ای بهداری استان‌ها را از ردیف مذکور کسر و بر حسب برنامه و مواد هزینه به بودجه سازمان‌های مزبور اضافه نماید.
ج - مبلغ پنج میلیارد (5000000000) ریال اعتبار منظور در ردیف 129026 جهت راه‌اندازی بیمارستانهای آماده بهره‌برداری در سطح کشور و‌استخدام کادر مورد نیاز اختصاص یافته و حسب مورد به سر جمع اعتبارات جاری دانشگاهها و دانشکده‌های علوم پزشکی و سازمانهای بهداری‌منطقه‌ای استانها افزوده شود.
‌د - وزارت بهداشت، درمان و آموزش پزشکی پس از تصویب هیأت وزیران مجاز است جهت راه‌اندازی واحدهای مندرج در بند (ج) نسبت به‌استخدام کادر مورد لزوم اقدام نماید.
‌تبصره 11 - مصرف اعتبار ردیف 129022 (‌وزارت بهداشت، درمان و آموزش پزشکی، کمیته امداد امام، کمک) قسمت چهارم این قانون به مبلغ‌هشت میلیارد (80000000000) ریال و ردیف 129023 (‌وزارت بهداشت، درمان و آموزش پزشکی، کمیته امداد امام، طرح شهید رجایی، کمک به‌روستانشینان و عشایر سالمند نیازمند) قسمت چهارم این قانون به مبلغ پانزده میلیارد (15000000000) ریال، پس از مبادله موافقتنامه شرح عملیات و‌تخصیص اعتبار، تابع آیین‌نامه اجرایی موضوع این تبصره خواهد بود.
‌الف - از محل اعتبار ردیف 129023 برای هر یک از روستانشینان و عشایر سالمند نیازمند که در اول سال 1366 شصت سال تمام دارند به ازاء هر‌یک فرد در خانواده سه هزار (3000) ریال در ماه و بیش از یک فرد پنج هزار (5000) ریال در ماه تأمین و به صورت مجموعه‌ای از کالاهای اساسی مورد‌نیاز مشمولین، اعم از سرمایه‌ای و تولیدی و جنسی و یا نقدی، توسط کمیته امداد امام پرداخت می‌شود.
ب - آیین‌نامه تشخیص مشمولین موضوع بند (‌الف) و همچنین نحوه اجرای این تبصره ظرف مدت دو ماه از تاریخ تصویب این قانون بنا به پیشنهاد‌کمیته امداد امام و تأیید وزارتین امور اقتصادی و دارایی و برنامه و بودجه به تصویب هیأت وزیران خواهد رسید.
ج - کلیه اموال و داراییها و بدهیها و تعهدات و مطالبات موضوع تبصره 82 قانون بودجه سال 1362 کل کشور به استثنای اموال ملکی دولت و‌اموال متعلق به انفال و جرائم به کمیته امداد امام انتقال می‌یابد.
‌تبصره 12 -
‌الف - به وزارت معادن و فلزات اجازه داده می‌شود معادل هشتاد درصد (80%) درآمدی که از محل اجرای قانون معادن و موضوع ردیف 390400‌قسمت سوم این قانون وصول و به حساب درآمد عمومی منظور می‌شود، از محل اعتبار عمرانی ردیف 503064 قسمت چهارم این قانون بر اساس‌موافقتنامه‌های شرح عملیاتی که با وزارت برنامه و بودجه مبادله خواهد نمود به منظور عملیات زمین‌شناسی، اکتشاف، تجهیز و بهره‌برداری و‌فعالیت‌های تحقیقاتی و آموزشی مرتبط، از معادن به مصرف برساند.
‌وزارت امور اقتصادی و دارایی مکلف است معادل سی درصد (30%) مجموع درآمد وصولی سال قبل را به طور علی‌الحساب در ابتدای سال 1366 در‌اختیار وزارت معادن و فلزات قرار دهد و پس از وصول درآمدهای موضوع ردیف 390400 نسبت به واریز آن اقدام نماید.
ب - وزارت جهاد سازندگی مکلف است درآمدهای حاصل از واحدهای تولیدی و خدماتی خود را به خزانه واریز نماید تا به حساب درآمد موضوع‌ردیف 591600 قسمت سوم این قانون منظور گردد. هزینه واحدهای تولیدی و خدماتی و همچنین تنخواه‌گردان تعاونی‌های عشایری معادل نود درصد(90%) وصولی درآمدهای موضوع این بند حداکثر تا مبلغ هفت میلیارد و دویست میلیون (7200000000) ریال از اعتبار از محل درآمد اختصاصی‌ردیف 149502 منظور در قسمت چهارم این قانون پرداخت خواهد شد.
ج - به سازمان زمین‌شناسی کشور اجازه داده می‌شود که معادل درآمد وصولی خدمات کارشناسی موضوع ردیف 410513 قسمت سوم این قانون‌را از محل اعتبار ردیف 503081 قسمت چهارم این قانون اخذ و هزینه نماید.
‌وزارت امور اقتصادی و دارایی مکلف است معادل سی درصد (30%) درآمد وصولی سال قبل را به طور علی‌الحساب در ابتدای سال 1366 در اختیار‌سازمان زمین‌شناسی کشور قرار دهد و پس از وصول درآمد موضوع ردیف 410513 نسبت به واریز آن اقدام نماید.
‌د - به مؤسسه استاندارد و تحقیقات صنعتی ایران اجازه داده می‌شود مازاد وصولی درآمد هر ماه مجموع ردیف‌های 410511 و 420305 قسمت‌سوم این قانون نسبت به دوازده میلیون (12000000) ریال و حداکثر تا مبلغ سیصد میلیون (300000000) ریال در سال از محل اعتبار ردیف 503095‌قسمت چهارم این قانون اخذ و بر اساس موافقتنامه متبادله با وزارت برنامه و بودجه به مصرف هزینه‌های تحقیقاتی و تجهیز آزمایشگاهها و تقویت کادر‌تخصصی خود و ادارات استاندارد استان‌ها در جهت افزایش کارآیی برساند.
ه - به وزارت راه و ترابری اجازه داده می‌شود در سال 1366 در اجرای قانون راجع به اجاره ماشین آلات راه‌سازی مصوب 1360.12.9 مبلغ‌چهارصد میلیون (400000000) ریال از درآمد حاصل از اجاره ماشین آلات موضوع ردیف 419922 قسمت سوم این قانون را از محل ردیف 503091‌قسمت چهارم این قانون از طریق درخواست وجه به امضای مشترک ذیحساب و وزیر راه و ترابری یا نماینده مجاز وی دریافت و بر اساس موافقتنامه‌متبادله با وزارت برنامه و بودجه به مصرف پرداخت تعهدات و هزینه‌های ناشی از اجرای قانون راجع به اجاره ماشین آلات راه‌سازی برساند.
‌و - به وزارت جهاد سازندگی اجازه داده می‌شود کارگاههای تولیدی و خدماتی خود را به فروش رسانیده و درآمد حاصله را به خزانه واریز نماید تا‌به حساب درآمد عمومی کشور موضوع ردیف 421400 قسمت سوم این قانون منظور گردد. وزارت نامبرده مجاز است معادل درآمد وصولی مذکور‌حداکثر تا مبلغ پانصد میلیون (500000000) ریال از محل اعتبار ردیف 503108 قسمت چهارم این قانون بابت اجرای طرحهای صنایع روستایی و‌عشایری پس از مبادله موافقتنامه با وزارت برنامه و بودجه هزینه نماید.
‌آیین‌نامه اجرایی این بند شامل نحوه فروش کارگاههای تولیدی و خدماتی حداکثر ظرف یک ماه توسط وزارتین جهاد سازندگی و برنامه و بودجه تهیه و‌به تصویب هیأت وزیران خواهد رسید.
‌ز - به سازمان تحقیقات و آموزش و ترویج اجازه داده می‌شود معادل پنجاه درصد (50%) درآمد حاصل از فروش محصولات، تولیدات، ارائه‌خدمات و سایر درآمدهای واحدهای تابعه موضوع ردیف 410516 قسمت سوم این قانون را حداکثر تا مبلغ پانصد میلیون (500000000) ریال اعتبار‌از محل درآمد اختصاصی ردیف 134003 قسمت چهارم این قانون و در صورت تجاوز درآمد ردیف فوق از مبلغ یک میلیارد (1000000000) ریال‌معادل مازاد درآمد حاصله از محل اعتبار ردیف 503001 (‌هزینه‌های پیش‌بینی‌نشده) قسمت چهارم این قانون دریافت و هزینه نماید.
ح - به سازمان دامپزشکی کشور اجازه داده می‌شود معادل پنجاه درصد (50%) درآمد حاصله از اجرای ماده 14 قانون سازمان دامپزشکی کشور را‌که به حساب درآمد عمومی کشور موضوع ردیف 410409 قسمت سوم این قانون واریز می‌نماید از محل اعتبار ردیف 503106 قسمت چهارم این‌قانون دریافت و به مصرف تأسیس، تکمیل، تجهیز و توسعه آزمایشگاهها و درمانگاههای دامپزشکی و سایر هزینه‌های ضروری مبارزه با بیماری‌های‌دامی برساند.
ط - به سازمان زندان‌ها و اقدامات تأمینی و تربیتی کشور اجازه داده می‌شود ساختمان‌های قدیمی و غیر قابل استفاده خود را با رعایت مقررات به‌فروش رسانده و وجود حاصل را به خزانه واریز نماید تا به حساب درآمد عمومی موضوع ردیف 421500 قسمت سوم این قانون منظور گردد.
‌اعتبار سرمایه‌گذاری ثابت منظور در ردیف 108001 قسمت چهارم این قانون تا معادل درآمد حاصل از اجرای این بند تخصیص یافته تلقی و برای‌احداث ساختمانهای مناسب برای زندانها و تکمیل و نوسازی ساختمان زندان‌های موجود بر اساس موافقتنامه‌ای که با وزارت برنامه و بودجه مبادله‌خواهد گردید، قابل مصرف می‌باشد.
ی - سازمان آموزش فنی و حرفه‌ای وابسته به وزارت کار و امور اجتماعی مجاز است معادل سی درصد (30%) مجموع درآمد وصولی موضوع‌ردیف 410304 قسمت سوم این قانون را که به خزانه واریز می‌نماید و حداکثر تا مبلغ سه میلیارد و سیصد میلیون (3300000000) ریال از اعتبار از‌محل درآمد اختصاصی منظور در ردیف 112501 قسمت چهارم این قانون از خزانه دریافت و طبق مقررات مربوط هزینه نماید.
ک - در بند (ب) تبصره 66 قانون بودجه سال 1363 کل کشور عبارت"‌تا معادل درآمدی" به عبارت"‌تا معادل نود و پنج درصد (95%) درآمدی"‌اصلاح می‌شود.
ل - سازمان پژوهشهای علمی و صنعتی ایران مکلف است کلیه سهم خود را از درآمدهای حاصل از فروش حق لیسانس فرآیند و محصولات تولید‌شده در واحدهای نمونه و آزمایشی را به خزانه واریز نماید تا به حساب درآمد عمومی کشور موضوع ردیف 419930 قسمت سوم این قانون منظور و‌معادل وجوه مذکور حداکثر تا مبلغ هشتاد میلیون (80000000) ریال از محل اعتبار ردیف 503001 (‌هزینه‌های پیش‌بینی نشده) به سازمان نامبرده‌پرداخت گردد.
‌خرید زمین و ساختمان از محل اعتبار این بند و اعتبارات موضوع بند (6) تبصره (15) این قانون ممنوع می‌باشد و سازمان نامبرده موظف است هر‌شش ماه یک بار گزارش عملکرد خود را از طریق وزارت برنامه و بودجه به کمیسیونهای فرهنگ و آموزش عالی، صنایع و برنامه و بودجه مجلس‌شورای اسلامی تقدیم نماید.
م - به سازمان ثبت احوال کشور اجازه داده می‌شود معادل پنجاه درصد (50%) حداکثر یک میلیارد (1000000000) ریال درآمد که از محل اجرای‌ماده (35) اصلاحیه قانون ثبت احوال کشور مصوب 1363.10.18 وصول و به حساب درآمد عمومی کشور موضوع ردیف 410104 قسمت سوم این‌قانون منظور می‌شود از محل اعتبار جاری ردیف 105501"‌سازمان ثبت احوال کشور برنامه تعویض شناسنامه و تهیه شناسنامه‌های جدید" قسمت‌چهارم این قانون بر اساس موافقتنامه‌های شرح عملیاتی که با وزارت برنامه و بودجه مبادله خواهد شد دریافت و به مصرف برساند.
ن - به گمرک ایران اجازه داده می‌شود معادل پنجاه درصد (50%) درآمدی که از محل درآمد انبارداری موضوع ردیف 419906 قسمت سوم این‌قانون وصول و به حساب درآمد عمومی منظور می‌شود، از محل اعتبار جاری ردیف 503110 قسمت چهارم این قانون بر اساس موافقتنامه شرح‌عملیاتی که با وزارت برنامه و بودجه مبادله خواهد نمود به منظور تهیه وسایل و تجهیزات مورد نیاز و توسعه گمرکات کشور و آموزش و بازآموزی‌کارکنان و همچنین تشویق و ترغیب کارکنان هزینه نماید.
‌تبصره 13 -
‌الف - با توجه به سیاست واگذاری اجرای کارها به مردم و نقض هدایتی، فنی و حمایتی دولت در مواردی که به تشخیص وزارت کشاورزی قابلیت‌اجرایی هر فعالیتی در منطقه تأمین شده باشد، وزارت کشاورزی مجاز است تأسیسات و تجهیزات و مستحدثات عرصه و اعیان و ماشین آلات مربوطه‌را پس از ارزیابی حداکثر تا مبلغ یکصد میلیون (100000000) ریال با تصویب وزیر کشاورزی و مازاد بر آن با تصویب هیأت وزیران به واجدین شرایط‌به فروش رساند.
ب - قیمت فروش موارد واگذاری بر اساس قیمت عادله کارشناسی روز و با احتساب هزینه‌های جنبی تعیین می‌گردد. وجوه حاصل از اجرای این‌تبصره بدون دخل و تصرف مستقیماً به حساب درآمد عمومی کشور مندرج در ردیف 421200 قسمت سوم این قانون واریز خواهد شد.
ج - موارد واگذاری به ترتیب به کارکنان واحد مربوط و کشاورزان منطقه و کارکنان وزارت کشاورزی و سایر کارکنان دولت که بازخرید می‌شوند،‌بانک‌های تخصصی و بخش خصوصی فروخته خواهد شد و اولویت با آن دسته از واجدین شرایط است که به صورت شرکت تعاونی یا شرکت سهامی‌داوطلب خرید موارد واگذاری هستند.
‌د - آیین‌نامه اجرایی این تبصره ظرف مدت 3 ماه پس از تصویب این قانون توسط وزارت کشاورزی تهیه و به تصویب هیأت وزیران خواهد رسید.
ه - گزارش عملکرد این تبصره هر شش ماه یک بار از طرف وزارت کشاورزی به کمیسیون‌های مربوطه مجلس شورای اسلامی ارسال خواهد شد.
‌تبصره 14 -
‌الف - اعتبارات جاری ادارات دامپزشکی - سرجنگلداری (‌به استثنای سرجنگلداریهای گیلان و مازندران)، دامپروری، حفظ نباتات،‌گسترش‌کشاورزی، پنبه و دانه‌های روغنی استانها و همچنین سازمان عمران ماهیدشت و پل ذهاب ادغام گشته و در قسمت پنجم این قانون تحت عنوان"‌برنامه‌نظارت بر امور کشاورزی و روستایی" و "‌ برنامه ایجاد مراکز خدمات کشاورزی و روستایی" ذیل ادارات کل استانها منظور گردیده است.
ب - اجازه داده می‌شود به منظور امکان تأمین کادر مورد نیاز مراکز خدمات کشاورزی از بین کارمندان ادارات کل کشاورزی استانها، اعتباراتی که در‌قسمت پنجم این قانون تحت عنوان"‌برنامه ایجاد مراکز خدمات کشاورزی و روستایی" منظور شده است بنا به پیشنهاد دستگاه اجرایی و تأیید سازمان‌برنامه و بودجه استان به هر میزان که ضرورت اقتضاء کند از محل برنامه"‌نظارت بر امور کشاورزی و روستایی" افزایش یابد مشروط بر آنکه در جمع کل‌اعتبار جاری اداره کل کشاورزی هر استان تغییری حاصل نشود، کاهش اعتبارات برنامه مذکور ممنوع می‌باشد.
ج - سازمان برنامه و بودجه استان مکلف است به پیشنهاد اداره کل کشاورزی استان ظرف مدت یک ماه پس از ابلاغ قانون طرحهای ذیل "‌اداره کل‌کشاورزی مراکز خدمات کشاورزی و روستایی" منظور در پیوست مربوط به طرحهای عمرانی"‌سرمایه‌گذاری ثابت" قانون فوق‌الذکر را بر حسب هر یک‌از مراکز خدمات کشاورزی و روستایی تفکیک و برای هر مرکز یک طرح جداگانه تعیین و موافقتنامه شرح عملیات آنها را مبادله نماید.
‌تبصره 15 -
‌الف - اجازه داده می‌شود حداکثر تا مبالغ مندرج در بندهای زیر حسب مورد بنا به پیشنهاد وزیر یا وزرای مربوط و تصویب هیأت وزیران بدون الزام‌به رعایت قانون محاسبات عمومی و سایر مقررات عمومی دولت با رعایت قانون نحوه هزینه کردن اعتباراتی که به موجب قانون از رعایت قانون‌محاسبات عمومی و سایر مقررات عمومی دولت مستثنی هستند هزینه گردد.
1 - مبلغ ده میلیارد (10000000000) ریال اعتبار ردیف 503101 (‌اعتبار مربوط به بازسازی مناطق خسارت دیده کشور در اثر عوامل غیر مترقبه‌طبیعی از قبیل سیل و زلزله) موضوع تبصره (5) این قانون.
2 - مبلغ ده میلیارد (10000000000) ریال از اعتبار ردیف 503002 (‌هزینه‌های متفرقه عمرانی) موضوع تبصره (6) این قانون.
3 - مبلغ سه میلیارد (3000000000) ریال از اعتبارات ردیف 503001 (‌هزینه‌های پیش‌بینی نشده) موضوع تبصره (7) این قانون.
4 - مبلغ یکصد و هیجده میلیارد (118000000000) ریال اعتبار سرمایه‌گذاری ثابت موضوع بند (2) تبصره (9) این قانون.
5 - مبلغ هشت میلیارد (8000000000) ریال اعتبار ردیف 129022 (‌وزارت بهداشت، درمان و آموزش پزشکی، کمیته امداد امام، کمک) و مبلغ‌پانزده میلیارد (15000000000) ریال اعتبار ردیف 129023 (‌وزارت بهداشت، درمان و آموزش پزشکی، کمیته امداد امام، طرح شهید رجایی، کمک به‌روستانشینان و عشایر سالمند نیازمند) موضوع تبصره (11) این قانون.
6 - مبلغ هفتصد و پنجاه میلیون (750000000) ریال اعتبار جاری ردیف 113544 (‌سازمان پژوهشهای علمی و صنعتی ایران) و مبلغ هفتصد‌میلیون (700000000) ریال اعتبار سرمایه‌گذاری ثابت ردیف 503078 (‌سازمان پژوهشهای علمی و صنعتی ایران، کمک به ارتقاء تکنولوژی از طریق‌احداث واحدهای نمونه و تولید آزمایشی محصولات و فرآیندهای جدید توسعه یافته در زمینه‌های پژوهشی و تولیدی پیوندهای میان بخشی"‌کشاورزی، صنعت و کالاهای سرمایه‌ای" رشته‌های صنعت و مواد اولیه واسطه شیمیایی) قسمت چهارم این قانون.
7 - مبلغ ده میلیارد (10000000000) ریال اعتبار سرمایه‌گذاری ثابت ردیف 503079 موضوع بند (ب) تبصره (16) این قانون.
8 - اعتبار سرمایه‌گذاری ثابت ردیف 149500 (‌وزارت جهاد سازندگی) و مبلغ پانزده میلیارد (15000000000) ریال اعتبار سرمایه‌گذاری ثابت‌ردیف 149501 (‌وزارت جهاد سازندگی، بابت هزینه‌های پشتیبانی و ستادی) و مبلغ هفت میلیارد و دویست میلیون (7200000000) ریال اعتبار از‌محل درآمد اختصاصی ردیف 149502 و اعتبار طرحهای عمرانی استانی که در پیوست شماره (1) این قانون ذیل جهاد سازندگی استانها و سازمانهای‌امور عشایری منظور گردیده است و همچنین اعتبار طرحهای استانی و ملی موضوع بند (ج) تبصره (24) این قانون و سایر اعتباراتی که از محل سایر‌ردیفها و تبصره‌هایی این قانون در اختیار وزارت جهاد سازندگی گذارده شود.
9 - مبلغ نود میلیون (90000000) ریال اعتبار جاری ردیف 503081 (‌سازمان زمین‌شناسی کشور، هزینه خدمات کارشناسی) موضوع بند ج تبصره(12) این قانون.
10 - تا مبلغ سه میلیارد و پانصد میلیون (3500000000) ریال از اعتبار ردیف 503052 (‌اعتبار عملیات عمرانی احداث و بهسازی راهها و‌پاسگاهها و حفاظت فیزیکی به منظور حراست از مرزهای کشور) موضوع تبصره (27) این قانون.
11 - مبلغ دویست میلیون (200000000) ریال از اعتبار جاری ردیف 503091 (‌وزارت راه و ترابری، تعهدات و هزینه‌های مربوط به اجازه ماشین‌آلات راهسازی) موضوع بند (ه) تبصره (12) این قانون.
12 - مبلغ پانصد میلیون (500000000) ریال اعتبار از محل درآمد اختصاصی ردیف 134003 (‌وزارت کشاورزی، سازمان تحقیقات، آموزش و‌ترویج) موضوع بند (‌ز) تبصره (12) این قانون.
13 - مبلغ نه میلیارد (9000000000) ریال اعتبار ردیف 108001 (‌وزارت دادگستری، سازمان زندانها و اقدامات تأمینی و تربیتی کشور، کمک)‌قسمت چهارم این قانون.
14 - مبلغ پنجاه میلیون (50000000) ریال اعتبار طرح تعمیر وسائط نقلیه خدمات سیاری وزارت بهداشت، درمان و آموزش پزشکی.
15 - مبلغ یکصد میلیون (100000000) ریال از اعتبار طرح"‌بهسازی جریه و کارخانجات راه‌آهن" صرفاً جهت خودکفایی.
16 - مبلغ هفتصد میلیون (700000000) ریال از اعتبار طرحهای ساختمان راه‌آهن بافق - بندر عباس.
17 - مبلغ هفتصد و پنجاه میلیون (750000000) ریال اعتبار جاری منظور در ردیف 129002 (‌وزارت بهداشت، درمان و آموزش پزشکی، اعتبار‌مربوط به درمان بیماران کلیوی، دیالیز و پیوند کلیه، کمک) قسمت چهارم این قانون.
18 - پنج درصد (5%) از مواد یک و دو و ده درصد (10%) از سایر مواد اعتبارات جاری دانشگاهها و مؤسسات آموزش عالی و مؤسسات وابسته‌به وزارت فرهنگ و آموزش عالی و مؤسسات وابسته به وزارت فرهنگ و آموزش عالی و آموزش عالی وزارت بهداشت، درمان و آموزش پزشکی و‌آموزشکده‌های فنی وابسته به وزارت آموزش و پرورش و بیست درصد (20%) اعتبارات تحقیقات انرژی اتمی، مؤسسات تحقیقاتی و آموزشی وابسته‌به وزارتخانه‌های نیرو، پست و تلگراف و تلفن.
19 - مبلغ ششصد میلیون (600000000) ریال اعتبار جاری ردیف 111507 (‌وزارت دفاع، هزینه‌های تحقیقاتی) و مبلغ سیصد میلیون(300000000) ریال اعتبار جاری ردیف 111509 (‌وزارت دفاع، نیروی هوایی ارتش جمهوری اسلامی ایران بابت جهاد خودکفایی) مبلغ یکصد و‌پنجاه میلیون (150000000) ریال اعتبار جاری ردیف 111511 (‌ وزارت دفاع، نیروی زمینی ارتش جمهوری اسلامی ایران بابت جهاد خودکفایی) و‌مبلغ یکصد میلیون (100000000) ریال اعتبار جاری ردیف 111512 (‌وزارت دفاع، نیروی دریایی ارتش جمهوری اسلامی ایران، بابت جهاد‌خودکفایی).
20 - مبلغ یکصد میلیون (100000000) ریال از اعتبارات جاری سازمان پژوهش و برنامه‌ریزی آموزشی وزارت آموزش و پرورش منظور در ردیف127504 قسمت چهارم این قانون.
21 - پنجاه درصد (50%) اعتبار ردیف 503042 (‌هزینه‌های مربوط به پناهندگان سیاسی و رانده شدگان از کشورهای دیگر و احداث اردوگاه برای‌آنها) .
22 - اعتبارات مربوط به طرح"‌احداث ساختمان نمایندگی‌های جمهوری اسلامی ایران در خارج از کشور".
23 - تا شصت درصد (60%) از اعتبار ردیف 114013"‌وزارت ارشاد اسلامی، هزینه‌های تبلیغاتی" که جهت امور تبلیغی در خارج از کشور هزینه‌می‌گردد.
24 - ده درصد (10%) از اعتبارات عمرانی استانی استانهای آذربایجان غربی و ایلام و کردستان و سیستان و بلوچستان به تشخیص کمیته‌برنامه‌ریزی استانهای مذکور حسب مورد.
25 - ده درصد (10%) از اعتبار طرح سیلوی صد هزار تنی و آسیاب سیصدتنی کرمان.
26 - مبلغ یک میلیارد (1000000000) ریال اعتبار جاری ردیف 503088 قسمت چهارم این قانون که به شرح زیر در اختیار دستگاههای اجرایی‌ذیربط قرار می‌گیرد.
- وزارت امور خارجه چهار صد میلیون (400000000) ریال.
- وزارت ارشاد اسلامی چهار صد میلیون (400000000) ریال.
- وزارت جهاد سازندگی دویست میلیون (200000000) ریال.
27 - بیست درصد (20%) از اعتبار منظور در طرح 11101245 (‌ساختمان و توسعه گمرکات کشور).
28 - بیست درصد (20%) از اعتبار منظور در طرح 31002203 (‌عمران جزایر جنوب).
29 - بیست درصد (20%) از اعتبارات برنامه تحقیق و بررسی (‌فصول آموزش و پرورش عمومی و فنی و حرفه‌ای وزارت آموزش و پرورش).
30- بیست درصد (20%) از اعتبار امور تربیتی و پژوهشی وزارت آموزش و پرورش ردیف 127500 قسمت چهارم این قانون.
31 - بیست درصد (20%) از اعتبارات برنامه تربیت معلم و آموزش عمومی ردیف 127500 صرفاً برای انجام فعالیتهای آموزش ضمن خدمت و‌گزینش وزارت آموزش و پرورش.
32 - مبلغ دوازده میلیارد (12000000000) ریال از اعتبار بنیاد امور مهاجرین جنگ تحمیلی ردیف (105100) قسمت چهارم این قانون به شرح‌زیر:
‌الف - مبلغ سه میلیارد (3000000000) ریال اعتبار مربوط به اشتغال مندرج در بند (1) تبصره (43) این قانون.
ب - مبلغ نه میلیارد (9000000000) ریال اعتبار مندرج در بند (2) تبصره (43) این قانون.
33 - بیست درصد (20%) از اعتبار طرحهای نورد سنگین کاویان، مجتمع فولاد اهواز، تجهیز معدن سنگ آهن گل‌گهر، ریخته‌گریهای مداوم کارخانه‌ذوب آهن اصفهان و تجهیز معدن سنگ آهن چادرملو، معادن زغال سنگ کرمان، البرز شرقی، البرز غربی، البرز مرکزی جهت افزایش تولید و تجهیز‌معادن فوق.
34 - معادل پنج درصد (5%) از اعتبارات مصوب طرحهای و پروژه‌هایی که در غیر موارد مذکور در این تبصره به صورت امانی انجام می‌شود بنا به‌تشخیص وزیر ذیربط.
35 - مبلغ هیجده میلیارد و پانصد و بیست میلیون (18520000000) ریال اعتبارات جاری و عمرانی ردیف 105005 (‌کمیته انقلاب اسلامی‌ایران) منظور در قسمت چهارم این قانون.
36 - مبلغ چهار صد و نود میلیون (490000000) ریال اعتبارات جاری و عمرانی ردیف 108008 (‌مدرسه عالی تربیتی و قضایی طلاب قم، کمک)‌منظور در قسمت چهارم این قانون.
37 - مبلغ نهصد و بیست میلیون (920000000) ریال اعتبار جاری ردیف 113600 (‌شورای عالی انقلاب فرهنگی، کمک) منظور در قسمت‌چهارم این قانون.
38 - مبلغ هفتصد میلیون (700000000) ریال اعتبار جاری ردیف 114006 (‌وزارت ارشاد اسلامی، سازمان تبلیغات اسلامی، کمک) منظور در‌قسمت چهارم این قانون.
39 - مبلغ سیصد میلیون (300000000) ریال اعتبار جاری ردیف 114007 (‌وزارت ارشاد اسلامی، دفتر تبلیغات قم، کمک) منظور در قسمت‌چهارم این قانون.
40 - مبلغ هفت میلیارد و پانصد و هشتاد میلیون (7580000000) ریال اعتبارات جاری و از محل درآمد اختصاصی ردیف 128000 (‌نهضت‌سوادآموزی، کمک) منظور در قسمت چهارم این قانون.
41 - مبلغ نود میلیارد (90000000000) ریال اعتبار جاری ردیف 131600 (‌بنیاد شهید، کمک) منظور در قسمت چهارم این قانون.
42 - مبلغ دویست میلیون (200000000) ریال اعتبار سرمایه‌گذاری ثابت ردیف 503047 (‌کمک به حساب 100 امام در وجه بنیاد مسکن انقلاب‌اسلامی) منظور در قسمت چهارم این قانون.
ب - آیین‌نامه اجرایی هر یک از موارد فوق حسب مورد بنا به پیشنهاد دستگاههای اجرایی ذیربط و تأیید وزارتین امور اقتصادی و دارایی و برنامه و‌بودجه حداکثر ظرف دو ماه به تصویب هیأت وزیران خواهد رسید.
ج - ایجاد هر گونه تعهد استخدامی از محل اعتبارات موضوع این تبصره ممنوع می‌باشد.
‌تبصره 16 -
‌الف - کلیه دستگاههای اجرایی استانی می‌توانند در جهت اجرا و تکمیل پروژه‌های عمرانی خود از خودیاری و مشارکت مردم استفاده نمایند.
ب - مبلغ ده میلیارد (10000000000) ریال منظور در ردیف 503079 قسمت چهارم این قانون به پروژه‌های کوچک جدید و تکمیل پروژه‌های‌نیمه تمام استانی که حداقل سی درصد (30%) اعتبار آنها در روستاها و مناطق عشایری و پنجاه درصد (50%) اعتبار آنها در شهرها به وسیله مردم (‌اعم‌از نقدی و جنسی، منقول و غیر منقول و نیروی انسانی) تأمین شود، اختصاص می‌یابد اعتبار هر استان به پیشنهاد استاندار و یا مسئول دستگاه تأمین‌شود، اختصاص می‌یابد اعتبار هر استان به پیشنهاد استاندار و یا مسئول دستگاه اجرایی مربوطه و تصویب کمیته برنامه‌ریزی استان بین طرحها و‌پروژه‌های مذکور توزیع خواهد گردید حداکثر سی درصد (30%) اعتبارات این بند در شهرها و حداقل هفتاد درصد (70%) آن در روستاها و مناطق‌عشایری هزینه گردد. وجوهی که بابت خود یاری و مشارکت برای اجرای طرحهای عمرانی موضوع این بند پرداخت می‌گردد در مورد مؤدیان مالیاتی از‌درآمد مشمول مالیات آنها کسر خواهد گردید.
‌اجازه داده می‌شود در صورت عدم تکافوی اعتبار ردیف 503079 تا مبلغ ده میلیارد (10000000000) یال از محل تسهیلات اعتباری موضوع بند (ج)‌تبصره (22) این قانون بنا به پیشنهاد وزارت برنامه و بودجه و تصویب هیأت وزیران به ردیف فوق‌الذکر اضافه شود تا برای اتمام طرحها و پروژه‌های‌موضوع این بند مورد استفاده قرار گیرد.
ج - صاحبان مشاغل می‌توانند با توافق دستگاههای اجرایی محل نسبت به تأمین منابع مالی لازم جهت احداث یا تکمیل پروژه‌های عمرانی استانی‌در شهرستانهای خود و یا دیگر شهرستانهای مورد نظر خود اقدام نمایند وجوه پرداختی از این بابت به عنوان پرداخت مالیات صاحب شغل منظور‌خواهد شد.
‌وزارت امور اقتصادی و دارایی معادل ریالی هزینه‌های این پروژه‌ها را از ردیف 503082 قسمت چهارم این قانون تأمین و به حساب درآمد حاصل از‌مالیات مشاغل منظور خواهد نمود. اجازه داده می‌شود مبالغ وصولی از محل بند (ج) تبصره 16 قانون بودجه سال 1365 را که هزینه نشده است از‌ردیف 503082 در سال 1366 بابت اجرای طرحهای مربوط هزینه گردد.
‌د - از محل اعتبار این تبصره شروع پروژه‌هایی با بیش از پنجاه میلیون (50000000) ریال هزینه ممنوع است.
ه - از اعتبار این تبصره نباید در شهرهای تهران - مشهد - تبریز - اصفهان - شیراز - هزینه گردد.
‌و - نحوه اجرای این تبصره مطابق آیین‌نامه‌ای خواهد بود که ظرف دو ماه توسط وزارتخانه‌های کشور، امور اقتصادی و دارایی و برنامه و بودجه‌تهیه و به تصویب هیأت وزیران خواهد رسید.
‌ز - وزارت برنامه و بودجه موظف است هر سه ماه یک بار گزارش عملکرد این تبصره را به کمیسیونهای برنامه و بودجه و امور اقتصادی و دارایی‌مجلس شورای اسلامی ارسال نماید
‌تبصره 17 -
‌الف - اعتبار منظور در ردیف 503071 قسمت چهارم این قانون تحت عنوان"‌اعتبار عملیات عمرانی طرحهای در دست اجراء دانشگاهها و‌مؤسسات آموزش عالی" حسب مورد تا مبلغ یک میلیارد و یکصد میلیون (1100000000) ریال بر اساس پیشنهاد وزارت فرهنگ و آموزش عالی و تا‌مبلغ هفتصد میلیون (700000000) ریال بر اساس پیشنهاد وزارت بهداشت، درمان و آموزش پزشکی و تأیید وزارت برنامه و بودجه پس از مبادله‌موافقتنامه طرح عمرانی صرفاً برای تکمیل طرحهای نیمه تمام دانشگاهها و مؤسسات آموزش عالی قابل مصرف خواهد بود.
ب - اعتبار منظور در ردیف 503072 قسمت چهارم این قانون تحت عنوان" وزارت فرهنگ و آموزش عالی، اعتبار مورد نیاز دانشگاهها و‌مؤسسات آموزش عالی" بنا به پیشنهاد وزارت فرهنگ و آموزش عالی و تأیید وزارت برنامه و بودجه بر حسب برنامه و مواد هزینه تعیین و توسط‌وزارت برنامه و بودجه به سطح اعتبارات مصوب دانشگاهها و مؤسسات آموزش عالی مربوط اضافه خواهد شد.
ج - اعتبار منظور در ردیف 503102 قسمت چهارم این قانون تحت عنوان"‌وزارت فرهنگ و آموزش عالی" فعالیتهای جدید دانشگاهها و مؤسسات‌وابسته به آموزش عالی به ترتیب مذکور در بند (ب) این تبصره به سطح بودجه دانشگاهها و مؤسسات آموزش عالی مربوط اضافه تا صرف توسعه‌دوره‌های کارشناسی ارشد و دکترا جهت ترتیب کادر هیأت علمی جدید برای دانشگاهها و مؤسسات آموزش عالی گردد.
‌د - اعتبار منظور در ردیف 503104 قسمت چهارم این قانون تحت عنوان "‌وزارت بهداشت، درمان و آموزش پزشکی، اعتبار مورد نیاز دانشگاهها و‌دانشکده‌های علوم پزشکی" بنا به پیشنهاد وزارت بهداشت، درمان و آموزش پزشکی و تأیید وزارت برنامه و بودجه بر حسب برنامه و مواد هزینه تعیین‌و توسط وزارت برنامه و بودجه به سطح اعتبارات مصوب دستگاههای اجرایی مربوط اضافه خواهد شد.
‌تبصره 18 - اعتبار سال 1366 موافقتنامه طرحهای عمرانی ملی و استانی منظور در پیوست شماره (1) این قانون حداکثر تا پانزده درصد به شرح‌زیر قابل افزایش می‌باشد: ‌الف - از محل کاهش اعتبار سایر طرحهای عمرانی در داخل هر برنامه با پیشنهاد و تأیید بالاترین مقام دستگاه یا دستگاههای اجرایی ذیربط و‌موافقت وزارت برنامه و بودجه و یا سازمان برنامه و بودجه استان مربوط حسب مورد.
ب - از محل کاهش اعتبارات طرحهای سایر برنامه‌های همان فصل بنا به پیشنهاد و تأیید بالاترین مقام دستگاه یا دستگاههای اجرایی ذیربط و‌موافقت وزارت برنامه و بودجه مشروط بر آن که کاهش و یا افزایش اعتبارات کل هر برنامه از ده درصد تجاوز ننماید.
ج - افزایش اعتبارات طرحهای عمرانی استانی در هر فصل از محل کاهش اعتبارات سایر فصول به غیر از فصول کشاورزی و منابع طبیعی، صنایع،‌معادن، منابع آب، آموزش و پرورش عمومی و آموزش فنی و حرفه‌ای، بهداشت و درمان و تغذیه تا میزان پنج درصد با رعایت مفاد بندهای (‌الف) و(ب) این تبصره و مازاد بر آن در صورت انتقال به فصول ذکر شده فقط برای یک بار در سال با پیشنهاد دستگاه اجرایی مربوط و موافقت کمیته‌برنامه‌ریزی استان مجاز خواهد بود.
‌د - هر گونه کاهش اعتبارات روستایی جهت افزایش اعتبارات شهری و همچنین هر گونه جابجایی اعتبار بین قسمتهای پنجگانه پیوست شماره (1)‌این قانون ممنوع می‌باشد.
‌تبصره 19 -
‌الف - اجازه داده می‌شود اعتبار منظور در ردیف 105004 قسمت چهارم این قانون تحت عنوان "‌وزارت کشور، کمک به شهرداریهای کشور" بنا به‌پیشنهاد وزارت کشور و موافقت وزارت برنامه و بودجه و تصویب هیأت وزیران بین شهرداریهای کشور توزیع شود حداقل هشتاد درصد اعتبار فوق باید‌بین شهرداریهای غیر مراکز استانها توزیع گردد.
ب - به وزارت برنامه و بودجه اجازه داده می‌شود با مشارکت وزارت کشور سهم هر یک از شرکتهای واحد اتوبوسرانی تهران و شهرستانها را از‌محل اعتبارات ردیفهای 503006 و 503007 قسمت چهارم این قانون حسب نیاز اختصاص دهد.
‌تبصره 20 -
‌الف - دستگاههای اجرایی محلی مکلفند حداکثر ظرف دو ماه از تاریخ ابلاغ این قانون موافقتنامه شرح عملیات مربوط به اعتبارات جاری خود را‌که در قسمت پنجم این قانون بر حسب برنامه‌ها منظور شده است، تنظیم و با سازمان برنامه و بودجه استان مربوط مبادله نمایند.
ب - تا زمانی که موافقتنامه‌های شرح عملیات اعتبارات جاری موضوع بند (‌الف) این تبصره مبادله نشده است اعتبارات جاری دستگاههای اجرایی‌محلی به میزانی که توسط کمیته‌های تخصیص اعتبار موضوع بند (ب) تبصره (21) این قانون تخصیص داده می‌شود مورد عمل قرار خواهد گرفت.
ج - منظور شدن اعتبار ماده 8 در بودجه دستگاههای اجرایی به استثنای نیروهای مسلح جمهوری اسلامی ایران، وزارت اطلاعات و نخست‌وزیری ممنوع است.
‌اعتبارات ماده 8 نیروهای مسلح جمهوری اسلامی ایران با تصویب شورای عالی دفاع و اعتبارات ماده 8 نخست‌وزیری با تشخیص نخست‌وزیر قابل‌مصرف می‌باشد و گزارش هزینه‌های انجام شده از محل اعتبارات ماده 8 باید هر سه ماه یک بار به شورای عالی دفاع و کمیسیونهای برنامه و بودجه،‌شوراها و امور داخلی و دفاع مجلس شورای اسلامی تسلیم گردد.
‌د - افزایش اعتبار جاری هر یک از برنامه‌ها و مواد هزینه وزارتخانه‌ها و مؤسسات دولتی منظور در قسمت چهارم این قانون و دستگاههای اجرایی‌محلی منظور در موافقتنامه‌های شرح عملیات موضوع بند (‌الف) این تبصره به استثناء مواد (1) و (2) و (8) و (17) و (20) که قابل افزایش نیست بجز‌وزارتین آموزش و پرورش (‌ادارات کل و دستگاههای وابسته) و فرهنگ و آموزش عالی (‌دانشگاهها و مؤسسات آموزش عالی و مؤسسات و ردیفهای‌وابسته) و واحدهای آموزشی وزارت بهداشت، درمان و آموزش پزشکی که می‌توانند مواد (1) و (2) را به میزان سه درصد افزایش دهند، از محل‌کاهش اعتبار سایر برنامه‌ها و مواد هزینه دستگاه مربوط مشروط بر آنکه در جمع اعتبارات جاری آن دستگاه تغییری حاصل نشود، حداکثر تا پانزده‌درصد (15%) به پیشنهاد بالاترین مقام دستگاه اجرایی و تأیید وزارت برنامه و بودجه و یا سازمان برنامه و بودجه استان حسب مورد مجاز می‌باشد.
ه - نقل و انتقال اعتبارات جاری بین دستگاههای اجرایی محلی، مشمول نظام بودجه استانی منظور در قسمت پنجم این قانون بنا به پیشنهاد‌دستگاههای اجرایی محلی مربوط و تأیید سازمان برنامه و بودجه استان به طور یکجا در مورد هر استان حداکثر تا میزان پنج درصد اعتبار مصوب هر‌دستگاه اجرایی محلی فقط برای یک بار در سال با رعایت محدودیت پانزده درصد مندرج در بند (‌د) این تبصره مجاز می‌باشد مشروط بر آنکه در جمع‌کل اعتبارات جاری استان تغییری حاصل نشود.
و - به دستگاههای اجرایی مرکزی اجازه داده می‌شود در موارد لزوم حداکثر تا دره درصد (10%) از اعتبارات جاری مصوب خود را به ادارات تابعه‌در استان‌ها که مشمول نظام بودجه استانی هستند اختصاص دهند و در این صورت اعتبارات مربوط در هر مورد بنا به پیشنهاد وزیر با بالاترین مقام‌دستگاه اجرایی مرکزی ذیربط توسط وزارت برنامه و بودجه از بودجه دستگاه اجرایی مذکور کسر و بر حسب برنامه به اعتبارات جاری دستگاه اجرایی‌محلی اضافه خواهد شد.
‌تبصره 21 -
‌الف - به منظور تسریع در پیشرفت طرحهای عمرانی ملی و استانی و تسهیل در پرداختهای مربوط اجازه داده می‌شود:
1 - کمیته تخصیص اعتبار حداکثر تا پایان خرداد ماه سال 1366 در مورد طرحهای عمرانی مندرج در پیوست شماره (1) این قانون که شرح عملیات‌آنها به علل موجهی ابلاغ نشده است مبالغ لازم برای اجرای پروژه‌های مربوط را به طور علی‌الحساب تخصیص دهد.
‌وزارت برنامه و بودجه و دستگاههای اجرایی مکلفند مبالغی را که در اجرای این تبصره به طور علی‌الحساب تخصیص داده می‌شود، مقدم بر اعتبارات‌سایر عملیات در شرح عملیات طرحهای مربوط منظور دارند.
2 - وزارت امور اقتصادی و دارایی تنخواه‌گردانی معادل 10% (‌ده درصد) اعتبار هر یک از طرحهای عمرانی را به هر یک از دستگاههای اجرایی‌ملی و استانی واگذار نماید تا بر اساس تخصیص اعتبار مورد استفاده قرار گیرد و به منظور راه‌اندازی کارخانجات تولیدکننده وسائل و لوازم و مصالح‌ساختمانی و ایجاد هماهنگی فصلی در عرضه و تقاضای لوازم و مصالح ساختمانی تا میزان 5% (‌پنج درصد) از محل اعتبار مصوب طرحهای عمرانی‌ملی و استانی سال 1366 نیز جهت خرید لوازم و مصالح ساختمانی و قطعات یدکی و ماشین آلات کارگاهی مورد نیاز طرحهای اختصاص داده شود و‌دستگاههای اجرایی حسب مورد مکلفند پس از تحویل کالاها و مصالح خریداری شده به کارگاهها، هزینه تمام شده آنها را در مورد طرحهای امانی به‌حساب هزینه قطعی منظور و در پروژه‌هایی که توسط پیمانکاران انجام می‌شود از صورت وضعیت آنها کسر نمایند.
‌آیین‌نامه اجرایی این بند ظرف مدت یک ماه توسط وزارتین برنامه و بودجه و امور اقتصادی و دارایی تهیه و به تصویب هیأت وزیران خواهد رسید.
‌تنخواه‌گردان موضوع این تبصره باید حداکثر تا پایان سال 1366 واریز گردد.
ب - اعتبارات جاری و عمرانی مصوب هر استان در مواعد معین به تفکیک توسط کمیته تخصیص اعتبار به استان تخصیص داده می‌شود تا توسط‌کمیته تخصیص اعتبار استان مرکب از معاون عمرانی استاندار، مدیر کل امور اقتصادی و دارایی و رییس سازمان برنامه و بودجه استان بر حسب نیاز و با‌توجه به پیشرفت عملیات حسب مورد تخصیص یابد کمیته‌های تخصیص اعتبار موضوع این بند مکلفند اعتبارات عمرانی سه‌ماهه چهارم استانهای‌کردستان و آذربایجان غربی و بخشهای محروم سردسیر کشور را حداکثر تا اول آبان ماه تخصیص دهند.
‌تبصره 22 -
‌الف - وزارت برنامه و بودجه مکلف است اعتبار ردیف 503098 قسمت چهارم این قانون را پس از بررسیهای لازم به ترتیبی به طرحها و پروژه‌های‌عمرانی نیمه تمام منظور در بخش (‌الف) قسمت اول پیوست شماره (1) این قانون که می‌بایست تا پایان سال 1365 خاتمه یابند ولی خاتمه نیافته‌اند،‌اختصاص دهد که موجبات اتمام طرح‌ها و پروژه‌های مذکور تا پایان سال 1366 فراهم گردد. سهم اعتبار هر طرح پس از مبادله موافقتنامه بین وزارت‌برنامه و بودجه و دستگاه اجرایی ذیربط قابل هزینه خواهد بود.
ب - کمیته تخصیص اعتبار مکلف است به ترتیب، تخصیص اعتبار مورد نیاز طرحهای منظور در بخش‌های (‌الف) و (ب) قسمت اول و قسمتهای‌دوم و سوم پیوست شماره (1) این قانون را متناسب با پیشرفت فیزیکی کار و درخواست دستگاه اجرایی ذیربط در اولویت قرار دهد.
ج - به منظور تسریع و تسهیل در اجرای طرحهای منظور در قسمتهای دوم و سوم پیوست شماره (1) این قانون که از پیشرفت فیزیکی و قدرت‌جذب بیشتری برخوردار باشند و همچنین طرحها و پروژه‌های موضوع بند (ب) تبصره 16 این قانون به دولت اجازه داده می‌شود بنا به پیشنهاد وزارت‌برنامه و بودجه پس از تخصیص یافتن تمامی اعتبارات مصوب سال 1366 طرحهای مذکور تا مبلغ یکصد و پنجاه میلیارد (150000000000) ریال از‌محل تسهیلات اعتباری سیستم بانکی طبق قوانین مربوط تأمین اعتبار نماید. مشروط بر آنکه جمع اعتبار سنواتی هیچ یک از طرحها از محل اعتبار‌پیش‌بینی شده منظور در قسمتهای دوم و سوم پیوست شماره (1) این قانون تجاوز ننماید و اضافه اعتبارات پرداختی در سال 1366 از محل اعتبارات‌پیش‌بینی شده سال 1367 بازپرداخت گردد.
‌د - به وزارت برنامه و بودجه اجازه داده می‌شود که اعتبارات مورد نیاز جهت نگهداری پروژه‌های عمرانی نیمه تمام متوقف را از محل پانصد‌میلیون (500000000) ریال اعتبار منظور شده در ردیف 503105 قسمت چهارم این قانون تأمین تا پس از مبادله موافقتنامه با دستگاه اجرایی ذیربط‌هزینه شود.
‌تبصره 23 - به دولت اجازه داده می‌شود که به منظور رد قسمتی از دین خود به صندوق بازنشستگی کشور موضوع تبصره‌های (1) و (2) ذیل ماده70 قانون استخدام کشوری، حداقل تا سقف پنجاه میلیارد (50000000000) ریال اموال و دارایی‌های موضوع تبصره 82 قانون بودجه سال 1362 کل‌کشور که در تملک دارد را به صندوق مزبور واگذار نماید.
‌آیین‌نامه اجرایی این تبصره در رابطه با نحوه ارزیابی و واگذاری اموال و دارایی‌ها و چگونگی اداره و بهره‌برداری آنها ظرف مدت دو ماه پس از تصویب‌این قانون به پیشنهاد وزارت امور اقتصادی و دارایی به تصویب هیأت وزیران خواهد رسید.
‌وزارت امور اقتصادی و دارایی موظف است گزارش مربوطه را هر چهار ماه یک بار به کمیسیون برنامه و بودجه مجلس شورای اسلامی تسلیم نماید.
‌تبصره 24 -
‌الف - کمیته برنامه‌ریزی استان با موافقت دستگاه اجرایی می‌تواند عملیات اجرایی تمام و یا پروژه‌هایی از هر یک از طرحهای استانی را پس از تأیید‌جهاد سازندگی استان مربوط برای اجراء به جهاد سازندگی استان واگذار نماید.
ب - رؤسای دستگاههای اجرایی می‌توانند به تشخیص و با مسئولیت خود عملیات اجرایی تمام و یا پروژه‌هایی از هر یک از طرحهای عمرانی و‌ملی را با توجه به ظرفیت و صلاحیت اجراء به وزارت جهاد سازندگی واگذار نمایند تا وزارت جهاد سازندگی در صورت موافقت، با استفاده از اعتبارات‌واگذار شده و تحت نظارت دستگاه اجرایی واگذارکننده نسبت به انجام آن اقدام نماید.
‌مابه‌التفاوت هزینه کرد قطعی و اعتبار دریافتی پروژه‌ها و یا طرحهای واگذاری از محل این تبصره در همان برنامه مربوطه و یا برنامه تأمین آب آشامیدنی‌هزینه گردد.
ج - در مواردی که در اجرای بندهای (‌الف) و (ب) این تبصره عملیات اجرایی تمام و یا پروژه‌هایی از هر یک از طرحهای عمرانی استانی و ملی به‌وزارت جهاد سازندگی واگذار می‌شود، دستگاه اجرایی طرح و یا مجری پروژه‌های واگذار شده حسب مورد به وزارت جهاد سازندگی و یا جهاد‌سازندگی استان تغییر خواهد یافت.
‌د - اعتبار طرحها و پروژه‌های عمرانی استانی و ملی بندهای (‌الف) و (ب) این تبصره و نیز اعتبارات تأمین شده طرحها و پروژه‌ها از محل سایر‌تبصره‌ها به ترتیب بر اساس درخواست وجه از طرف شورای جهاد استان و وزیر جهاد سازندگی یا مقام مجاز از طرف وی به تدریج بر حسب نیاز قابل‌پرداخت می‌باشد ذیحساب طرحهای عمرانی استان وجوه پرداختی را در برابر رسید جهاد سازندگی به عنوان علی‌الحساب محسوب خواهد داشت.‌جهاد سازندگی مکلف است تا پایان سال 1366 گواهی دستگاه اجرایی واگذارکننده عملیات را از لحاظ تأیید پیشرفت و یا انجام کار و همچنین از لحاظ‌تأیید کیفیت کار به ذیحساب تسلیم نماید تا بر اساس آن وجوه پرداختی به هزینه قطعی منظور شود چنانچه جهاد سازندگی تا آخر اسفند ماه سال 1366‌گواهی فوق‌الذکر را تسلیم ننماید ذیحساب وجوه پرداختی را به حساب هزینه قطعی منظور و مراتب را برای رسیدگی به دیوان محاسبات کشور اعلام‌خواهد نمود.
‌تبصره 25 - اجازه داده می‌شود:
‌الف - تعهدات پرداخت نشده طرحهای عمرانی سالهای 1358 لغایت 1365 که با رعایت مقررات در حدود اعتبارات مصوب ایجاد شده باشد از‌محل اعتبار سال 1366 طرح مربوط پرداخت شود. تعهدات مذکور در این بند متناسب با حجم کارهای در دست اجرای پیمانکاران ذیربط قابل پرداخت‌می‌باشد.
ب - تعهدات سنوات مذکور در بند (‌الف) طرحهایی که طبق مفاد این قانون ایجاد شده و عملیات آنها خاتمه یافته یا کلاً متوقف گردیده است، در‌قالب طرحی که اعتبار آن از محل برنامه مربوط و یا با نظر وزارت برنامه و بودجه از محل اعتبار عمرانی ردیف 702101 قسمت چهارم این قانون تأمین‌خواهد شد، پرداخت شود.
‌وزارت برنامه و بودجه مکلف است هر سه ماه یک بار گزارش توجیهی موارد استفاده شده موضوع این بند را به کمیسیون برنامه و بودجه مجلس‌شورای اسلامی تسلیم نماید.
‌تبصره 26 -
‌الف - به وزارت دفاع و نیروهای انتظامی جمهوری اسلامی ایران اجازه داده می‌شود در ازاء درآمدهای ناشی از عواید داخلی پادگان‌ها، یگان‌ها و‌پایگاههای خود، موضوع ردیف‌های 421000 و 421100 قسمت سوم این قانون و همچنین در ازاء درآمدهای حاصله از فعالیت‌های کشاورزی و‌دامپروری نیروهای سه‌گانه و درآمدهای حاصله از ارائه خدمات درمانی به اشخاصی دیگر علاوه بر پرسنل خود در مواردی که امکانات بیمارستانهای‌ارتش و وزارت دفاع بیش از نیازهای درمانی پرسنل می‌باشد، موضوع ردیف 420116 قسمت سوم این قانون که پس از وصول به حساب خزانه واریز‌می‌شود، از اعتبار ردیف 503001 (‌هزینه‌های پیش‌بینی نشده) قسمت چهارم این قانون برای تأمین هزینه‌های ضروری واحدهای مذکور به شرح زیر‌استفاده نمایند:
1 - وزارت دفاع معادل پنجاه درصد (50%) درآمد وصولی عواید داخلی پادگان‌ها، یگان‌ها و پایگاهها و واریز شده به خزانه حداکثر تا مبلغ پانصد‌میلیون (500000000) ریال.
2 - وزارت دفاع معادل چهل درصد (40%) درآمد حاصله از فعالیت‌های کشاورزی و واریز شده به خزانه حداکثر تا معادل یکصد میلیون(100000000) ریال.
3 - نیروهای انتظامی جمهوری اسلامی ایران معادل پنجاه درصد (50%) درآمد وصولی و واریز شده به حساب خزانه حداکثر تا مبلغ دویست‌میلیون (200000000) ریال.
4 - وزارت دفاع معادل هشتاد درصد (80%) درآمد حاصله از ارائه خدمات درمانی و واریز شده به حساب خزانه.
ب - آیین‌نامه اجرایی این تبصره شامل تعیین مصادیق عواید داخلی، نحوه توزیع و مصرف اعتبارات مربوط و همچنین نحوه مشارکت پرسنل در‌فعالیتهای کشاورزی و دامپروری به ترتیبی که موجبات کاهش توان رزمی آنان را فراهم نسازد، به پیشنهاد وزارت دفاع و یا وزارت کشور حسب مورد‌تأیید وزارت امور اقتصادی و دارایی به تصویب هیأت وزیران خواهد رسید.
‌تبصره 27 - مبلغ هفت میلیارد (7000000000) ریال اعتبار منظور در ردیف 503052 قسمت چهارم این قانون برای احداث و بهسازی راهها و‌پاسگاهها و حفاظت فیزیکی به منظور حراست از مرزهای کشور به شرح زیر قابل مصرف خواهد بود:
1 - پنج میلیارد و پانصد میلیون (5500000000) ریال برای احداث و بهسازی راهها.
2 - یک میلیارد و پانصد میلیون (1500000000) ریال برای احداث و بهسازی پاسگاهها و حفاظت فیزیکی.
‌آیین‌نامه اجرایی این تبصره، ظرف مدت دو ماه بنا به پیشنهاد وزارتین کشور و برنامه و بودجه تهیه و به تصویب هیأت وزیران خواهد رسید.
‌تبصره 28 -
‌الف - وزارت مسکن و شهرسازی مجاز است خانه‌های ارزان قیمت نیمه تمام و تکمیل شده را به فروش رسانده و وجوه حاصل از فروش را کلاً به‌خزانه واریز نماید تا به حساب درآمد عمومی کشور موضوع ردیف 420700 قسمت سوم این قانون منظور گردد.
ب - اعتبار ردیف 503061 (‌اعتبار تکمیل خانه‌های ارزان قیمت نیمه تمام) قسمت چهارم این قانون معادل پنجاه درصد درآمد وصولی موضوع بند(‌الف) این تبصره تخصیص یافته تلقی می‌گردد و با درخواست وجه ذیحساب طرحهای عمرانی وزارت مسکن و شهرسازی جهت تکمیل خانه‌های‌ارزان قیمت نیمه تمام در اختیار وزارت مزبور قرار خواهد گرفت.
ج - قیمت فروش واحدهای مذکور در بند (‌الف) بر اساس قیمت کارشناسی با احتساب هزینه‌های زیربنایی و جنبی تعیین خواهد شد.
‌د - آیین‌نامه اجرایی این تبصره حداکثر ظرف مدت دو ماه پس از تصویب این قانون توسط وزارتخانه‌های مسکن و شهرسازی و برنامه و بودجه و‌امور اقتصادی و دارایی تهیه و به تصویب هیأت وزیران خواهد رسید.
ه - وزارت مسکن و شهرسازی مکلف است لیست خانه‌های ارزان قیمت نیمه‌تمام و گزارش عملکرد این تبصره را به تفکیک پروژه هر چهار ماه یک‌بار به کمیسیونهای مسکن و شهرسازی و برنامه و بودجه مجلس شورای اسلامی و وزارت برنامه و بودجه ارسال نماید.
‌و - به منظور صرفه‌جویی در اعتبارات عمرانی کشور و جلوگیری از تکرار پروژه‌های عمرانی مشابه، دولت مکلف است کمیسیونی مرکب از‌معاونین فنی وزارتین مسکن و شهرسازی و برنامه و بودجه و نماینده نخست‌وزیر با نظارت دو نفر از نمایندگان کمیسیونهای برنامه و بودجه و مسکن و‌شهرسازی مجلس شورای اسلامی تشکیل دهد تا کمیسیون مزبور بر اساس نیازمندیهای دستگاههای اجرایی، دستگاه بهره‌بردار جدید پروژه‌های نیمه‌تمام موجود را تعیین و جهت اخذ تصمیم و اجرا به دولت پیشنهاد نماید.
‌تبصره 29 - به بانک مرکزی جمهوری اسلامی ایران اجازه داده می‌شود در سال 1366 از محل دریافت‌های ارزی به شرح قسمت (‌الف) جدول‌شماره (1) قسمت نهم این قانون، طی همین سال و حداکثر معادل هشت میلیارد و چهارصد و چهل میلیون (8440000000) دلار با رعایت مفاد این‌قانون و قانون پولی و بانکی کشور و سایر قوانین مربوط بر اساس تصمیمات متخذه توسط کمیته تخصیص ارز نسبت به تخصیص ارز جهت پرداخت و‌یا ایجاد تعهد ارزی اقدام نماید. تخصیص ارز در سال 1366 برای انواع معاملات مختلف با خارج از کشور باید بر اساس دریافتهای واصله به آن ارزها و‌سیاستها و الزامات ارزی کشور و صرفاً در چهارچوب جداول قسمت نهم و تعرفه‌های مصوب کمیته تخصیص ارز صورت گیرد.
‌الف - سیاست‌ها و ضوابط تخصیص ارز بنا به پیشنهاد کمیته تخصیص ارز و تصویب هیأت وزیران و میزان سهمیه ارزی بخش‌های مختلف و امور‌مندرج در جدول شماره 3 قسمت نهم این قانون به تفکیک تعرفه‌های عمده هر دستگاه (‌تعرفه‌های عمده هر دستگاه به تعرفه‌هایی اطلاق می‌شود که‌ارزش آنها در هر دستگاه اجرایی بیش از هشتصد هزار"800000" دلار باشد) توسط کمیته مزبور متشکل از وزرای امور اقتصادی و دارایی، برنامه و‌بودجه، نفت و رییس کل بانک مرکزی جمهوری اسلامی ایران، نماینده نخست وزیر و دو نفر از نمایندگان مجلس شورای اسلامی به انتخاب مجلس و‌وزیر بازرگانی که به عنوان ناظر در جلسه شرکت می‌نمایند، ظرف مدت یک ماه از تاریخ تصویب این قانون تعیین خواهد گردید.
‌ریاست کمیته به عهده وزیر امور اقتصادی و دارایی بوده و بانک مرکزی دبیر خانه آن خواهد بود. جلسات کمیته تخصیص ارز با حضور چهار نفر از پنج‌نفر رسمی است و مصوبات آن رأی حداقل سه نفر معتبر است.
ب - کمیته تخصیص ارز موظف است تخصیص سهمیه ارزی را به نحوی تنظیم نماید که همواره حداقل هفت درصد (7%) از کلیه دریافت‌های‌ارزی مندرج در قسمت (‌الف) جدول شماره (1) در سال 1366 را در حساب ویژه ذخایر ارزی بانک مرکزی جمهوری اسلامی ایران نگهداری نماید و‌استفاده از آن مجاز نیست مگر د موارد ضرورت جهت خرید لوازم دفاعی به تصویب هیأت وزیران حداکثر تا پنجاه درصد (50%) مبلغ موضوع این بند.‌همچنین دریافت‌های ارزی که مازاد بر جدول شماره (1) قسمت نهم این قانون عاید دولت شود، باید به حساب ذخایر ارزی کشور منظور گردد.
ج - شرکت‌ها و مؤسسات دولتی و نیز شرکت‌ها و مؤسسات دولتی که شمول مقررات عمومی بر آنها مستلزم ذکر نام است و کلیه واردکنندگان که از‌ارز دولتی استفاده می‌کنند و صادرکنندگان مکلفند کلیه دریافت‌ها و پرداخت‌های ارزی خود را از طریق بانک مرکزی جمهوری اسلامی ایران و یا یکی از‌بانک‌های مجاز بنا به تشخیص بانک مرکزی جمهوری اسلامی ایران انجام دهند.
‌د - تعهدات ایجاد شده از محل بند"‌و" تبصره 29 قانون بودجه سال 1365 کل کشور (‌معاملات یوزانس) که تاریخ پایان مدت یوزانس آنها از تاریخ‌ثبت تقاضا در دبیرخانه کمیته تخصیص ارز در سال 1366 می‌باشد، مقدم بر سایر نیازها از مبلغ فوق تأمین خواهد گردید.
ه - به منظور تسریع و تسهیل در اجرای طرح‌های قسمت‌های 1 و 2 و 3 پیوست شماره (1) و همچنین طرح‌های موضوع تبصره 3 این قانون و‌قوانین بودجه سال‌های 1363 لغایت 1365 همچنین صنایع کوچک نیمه‌تمام نقاط محروم که تا پایان سال 1362 موافقت اصولی گرفته‌اند و نیاز ارزی‌دارند، کمیته تخصیص ارز مکلف است حداقل مبلغ ششصد و بیست و پنج میلیون (625000000) دلار ارز مورد نیاز سال 1366 این طرح‌ها را مقدم بر‌سایر نیازهای ارزی از محل"‌سایر هزینه‌های ارزی" تخصیص دهد، حداکثر ارز تخصیصی به طرح‌های موضوع تبصره 3 این قانون و قوانین بودجه‌سال‌های 1363 لغایت 1365 همچنین صنایع کوچک نیمه‌تمام نقاط محروم که تا پایان سال 1362 موافقت اصولی گرفته‌اند، معادل هفتاد و پنج میلیون(75000000) دلار خواهد بود.
‌و - دستگاههای اجرایی می‌توانند برای رفع احتیاجات خود در مورد طرح‌های تولیدی و سرمایه‌گذاری که تأخیر در انجام تعهد ارزی منجر به زیان و‌خسارت دولت گردد و یا به لحاظ انجام قراردادهای طویل‌المدت خرید کالا و خدمات جهت اجرای طرح‌های سرمایه‌گذاری و همچنین نیازهای دفاعی‌که مدت یوزانس آنها بیش از یک سال شمسی باشد و به طریق معاملات یوزانس بنا به پیشنهاد دستگاه اجرایی ذیربط (‌و تأیید وزارت برنامه و بودجه در‌مواردی که از محل بودجه عمومی دولت تأمین اعتبار می‌شود) و تصویب کمیته تخصیص ارز تعهدات ارزی ایجاد نمایند میزان این قبیل تعهدات‌حداکثر تا یک میلیارد و ششصد میلیون (1600000000) دلار مجاز خواهد بود و می‌بایست حداقل هفتصد میلیون (700000000) دلار آن جهت‌طرح‌های قسمت‌های 1 و2 و3 پیوست شماره (1) این قانون اختصاص یابد، مبلغ این تعهدات در سال پرداخت بایستی در بودجه ارزی مربوط به طور‌جداگانه پیش‌بینی گردیده و کمیته تخصیص ارز مکلف است ارز مورد نیاز برای پرداخت تعهدات مذکور را مقدم بر سایر نیازهای ارزی کشور تخصیص‌دهد.
‌ز - افزایش ارقام بخشهای قسمت الف جدول شماره (2) و ارقام امور و ستونهای دولتی و غیر دولتی جدول شماره (3) تا پانزده درصد (15%) از محل‌کاهش سایر ارقام مربوطه با پیشنهاد کمیته تخصیص ارز و تصویب هیأت وزیران مجاز خواهد بود.
ح - کمیته تخصیص ارز فقط می‌تواند برای تهیه مواد و کالاهایی ارز تخصیص دهد که آن مواد و کالاها در داخل موجود نبوده و یا امکان تهیه آنها در‌داخل به مقدار مورد نیاز مقدور نباشد.
ط - کمیته تخصیص ارز مجاز است باقیمانده استفاده نشده مبلغ هفتاد میلیون (70000000) دلار تنخواه‌گردان صادراتی موضوع بند (ط) تبصره 29‌قانون بودجه سال 1365 را در سال 1366 از محل سهمیه بخش"‌سایر هزینه‌های ارزی" قسمت (‌الف) جدول شماره (2) قسمت نهم این قانون در اختیار‌شورای عالی صادرات قرار دهد تا منحصراً برای مصارف مقرر در بند مذکور و همچنین صدور انواع ضمانتنامه‌های صادراتی مورد استفاده قرار گیرد.
‌در صورتی که دستگاه استفاده‌کننده تا پایان سال 1366 نسبت به واریز تمام تنخواه‌گردان دریافتی اقدام ننماید، کمیته تخصیص ارز مکلف است مبلغ‌واریز نشده را به حساب سهمیه ارزی سال بعد دستگاه منظور نماید.
ی - به منظور تجهیز بیمارستان‌های داخلی جهت تأمین خدمات پزشکی بیمارانی که به خارج از کشور اعزام می‌شوند و یا خرید خدمات پزشکی‌مبلغ بیست میلیون (20000000) دلار از محل اعتبار بخش "‌سایر هزینه‌های ارزی" به حساب خاصی در بانک مرکزی جمهوری اسلامی ایران واریز‌می‌گردد.
‌پرداخت ارز به تقاضای هیأت امناء در سه قسط 10 و 5 و 5 میلیون دلار خواهد بود.
‌هیأت امناء هر چهار ماه یک بار گزارش اقدامات انجام شده را به کمیسیونهای برنامه و بودجه و بهداری جهت اطلاع ارسال دارد.
ک - وزارت نفت موظف است گزارش ماهانه فروش نفت و درآمدهای حاصله و نیز پیش‌بینی آنها را برای مقاطع یک‌ماهه، دوماهه و سه‌ماهه آینده‌حداکثر تا پنجم هر ماه به کمیته تخصیص ارز و کمیسیون‌های برنامه و بودجه و بازرگانی، نفت و امور اقتصادی و دارایی مجلس شورای اسلامی ارسال‌دارد.
ل - بانک مرکزی جمهوری اسلامی ایران موظف است هر سه ماه یک بار گزارش مربوط به دریافت‌ها و پرداخت‌ها و مصارف ارزی را به صورت‌تعرفه‌ای و بخشی به کمیته تخصیص ارز و کمیسیون برنامه و بودجه مجلس شورای اسلامی ارائه دهد.
م - به منظور حمایت از شرکت‌های تولیدی - صنعتی داخلی که قراردادهای ارزی -‌ریالی جهت اجرای پروژه‌های صنعتی - کشاورزی نظیر ساخت‌نیروگاهها، پالایشگاهها، کارخانجات صنعتی و سازه‌های دریایی با دستگاههای اجرایی منعقد می‌کنند و نیز به منظور جلوگیری از تأخیر در اجرای‌پروژه‌های مذکور مقرر می‌گردد در مقابل ضمانتنامه شرکتهای سازنده داخلی که حاوی کیفیت و موعد مقرر تحویل هم باشد به میزان ضمانتنامه سپرده‌شده سهمیه ارزی قراردادهای فوق‌الذکر به مجرد اعلام دستگاه اجرایی (‌کارفرما) به بانک مرکزی جمهوری اسلامی ایران از سهمیه ارزی کارفرما کسر و‌در حساب مخصوصی که منحصراً در چهار چوب قرارداد منعقده فوق‌الذکر قابل برداشت خواهد بود، واریز گردد.
ن - کمیته تخصیص ارز و بانک مرکزی جمهوری اسلامی ایران به ترتیب مکلفند ارز منظور در قسمت (‌الف) جدول شماره (2) قسمت نهم این‌قانون را به نحوی تخصیص داده و به فروش رسانند که درآمد ردیف 420505 منظور در قسمت سوم این قانون حاصل گردد.
‌تبصره 30 - از ابتدای سال 1366:
‌الف - رقم مذکور در تبصره 84 قانون بودجه سال 1362 کل کشور به پنج درصد (5%).
ب - عوارض موضوع تبصره 62 قانون بودجه سال 1364 کل کشور در مورد اتومبیلهای داخلی به پانزده درصد (15%) و وارداتی به سی درصد(30%).
ج - رقم مذکور در تبصره 86 قانون بودجه سال 1362 کل کشور در مورد بهای کلیه خدمات مخابراتی بین‌الملل (‌ تلفن خارجه، کارکرد تلکس،‌تلگرام‌های خارجه و مدارات اختصاصی غیر دولتی) به چهل درصد (40%).
‌د - در تبصره 87 قانون بودجه سال 1362 کل کشور عبارت"‌لیتری14" ریال به عبارت"‌لیتری70 ریال" و عبارت"‌بطری 4 ریال" به عبارت"‌بطری 20‌ریال" تغییر داده می‌شود.
‌تبصره 31 -
‌الف - به وزیر نیرو اجازه داده می‌شود به منظور فراهم آمدن موجبات تسهیل و تسریع در اجرای طرحهای زیر بنایی تولید و انتقال و توزیع نیروی‌برق از اول سال 1366 تعرفه‌های مختلف فروش برق (‌به استثنای مصارف کشاورزی که بر اساس تعرفه‌های سال 1364 تعیین خواهد شد و مصارف‌خانگی تا 250 کیلو وات ساعت در ماه و برق پمپ‌های آب آشامیدنی روستایی) را متناسب با قیمت تمام شده تعیین و تصویب نماید.
ب - شرکتهای تابعه وزارت نیرو که در امر تولید و انتقال و توزیع برق فعالیت می‌نمایند مکلفند ضمن افزایش کارایی و اعمال حداکثر صرفه‌جویی‌در هزینه‌های جاری، درآمد حاصل از اجرای بند (‌الف) این تبصره را منحصراً برای سرمایه‌گذاری در طرحهای تولید و انتقال و توزیع برق به مصرف‌برسانند.
‌تبصره 32
‌الف - کلیه دستگاههای اجرایی (‌که شامل نیروهای مسلح و قضایی نیز می‌شود) مکلفند در سال 1366 نسبت به فروش ماشین آلات فرسوده و‌قطعات یدکی خارج از رده خود اقدام و درآمد حاصله را به حساب درآمد عمومی مندرج در ردیف 421300 قسمت سوم این قانون واریز نمایند و‌معادل سی درصد (30%) از درآمد واریزی را بر اساس آیین‌نامه اجرایی این تبصره که به پیشنهاد وزارتین برنامه و بودجه و امور اقتصادی و دارایی ظرف‌مدت دو ماه از تاریخ تصویب این قانون به تصویب هیأت وزیران خواهد رسید، از ردیف 503001 قسمت چهارم این قانون جهت خرید ماشین آلات و‌قطعات یدکی مورد نیاز دریافت نمایند.
‌قیمت فروش موارد واگذاری این بند بر اساس قیمت عادله کارشناسی روز با احتساب هزینه‌های جنبی تعیین می‌گردد.
ب - ده درصد (10%) از ماشین آلات فرسوده و خارج از رده دستگاههای فوق‌الذکر باید در اختیار وزارت آموزش و پرورش قرار گیرد تا پس از تعمیر‌و تکمیل و بازسازی و شماره‌گذاری آنان مورد استفاده خود قرار داده و یا بر اساس قوانین مربوط به فروش برساند.
‌وزارت امور اقتصادی و دارایی موظف است گزارش مربوط را هر چهار ماه یک بار به کمیسیون برنامه و بودجه مجلس شورای اسلامی تسلیم نماید.
‌تبصره 33 - اجازه داده می‌شود تمام سود ویژه مربوط به عملکرد سال 1366 شرکت ملی نفت ایران با موافقت وزیر نفت و به منظور تسریع و‌تسهیل در اجرای طرحها و پروژه‌های زیربنایی در بخش نفت و گاز و پتروشیمی، جهت انجام هزینه‌های سرمایه‌ای شرکتهای ملی نفت ایران، ملی گاز‌ایران و صنایع پتروشیمی، در طرحهای فوق‌الذکر اختصاص یابد.
‌تبصره 34 - بانک مرکزی جمهوری اسلامی ایران مکلف است در صورت افزایش درآمد ارزی حاصل از صادرات نفت در پایان هر فصل سال1366 از سه دوازدهم درآمد ارزی پیش‌بینی شده در ردیف (1) قسمت (‌الف) جدول شماره (1) مندرج در قسمت نهم این قانون، مازاد ارز حاصله را‌حداکثر تا مبلغ یکصد میلیون (100000000) دلار موضوع ردیف (2) قسمت (‌الف) جدول درآمدی مزبور برای سرمایه‌گذاری در طرحهای نفت و گاز‌مذکور در پیوست شماره (1) این قانون با توجه به نیاز و پیشرفت فیزیکی طرحها بنا به پیشنهاد وزارت نفت از محل ردیف (6) قسمت (‌الف) جدول‌شماره (2) مندرج در قسمت نهم این قانون علاوه بر ارزی که توسط کمیته تخصیص ارز بر اساس تبصره (29) این قانون به طرحهای مذکور اختصاص‌خواهد یافت به شرکتهای ملی نفت و گاز به فروش رساند و وجوه ریالی حاصله را به حساب درآمد عمومی کشور واریز نماید.
‌تبصره 35 -
‌الف - به وزارت نفت اجازه داده می‌شود به منظور تأمین منابع مالی لازم برای هزینه‌های ارزی و ریالی تهیه فرآورده‌های نفتی مورد نیاز از خارج و‌انتقال آن به مبادی ورودی کشور و انتقال نفت خام صادراتی از مبادی اولیه به مبادی نهایی صدور و همچنین اجرای طرحهای نفت منظور در قسمت‌سوم پیوست شماره (1) این قانون در سال 1366 تا سیصد و چهل هزار بشکه نفت خام در روز توسط شرکت ملی نفت ایران برای فروش از کشور خارج‌نموده و وجوه ارزی حاصله از این بابت را به حساب بانک مرکزی جمهوری اسلامی ایران واریز نماید تا به حساب درآمد ارزی موضوع قسمت (ب)‌جدول شماره (1) قسمت نهم و معادل ریالی آن به حساب درآمد عمومی کشور موضوع ردیف 210102 قسمت سوم این قانون منظور گردد.
ب - اعتبار ریالی منظور در ردیف 220001 (‌شرکت ملی نفت ایران - بابت تأمین فرآورده‌های نفتی مورد نیاز کشور و هزینه‌های انتقال نفت خام‌صادراتی و طرحهای نفت - کمک) قسمت چهارم و همچنین اعتبار ارزی منظور در قسمت (ب) جدول شماره 2 قسمت نهم این قانون بر اساس برنامه‌زمان بندی اجرای این تبصره که بنا به پیشنهاد وزارت نفت به تصویب هیأت وزیران خواهد رسید تخصیص یافته تلقی می‌گردد.
ج - وزارت امور اقتصادی و دارایی مکلف است معادل ریالی ارز حاصله از صدور تا سیصد و چهل هزار بشکه نفت در روز موضوع بند (‌الف) این‌تبصره را حداکثر تا مبلغ یکصد و پنجاه و شش میلیارد و ششصد و چهل میلیون (156640000000) ریال از محل اعتبار ردیف 220001 بر اساس‌برنامه مصوب موضوع بند (ب) و درخواست شرکت ملی نفت ایران در اختیار شرکت نامبرده قرار دهد. همچنین بانک مرکزی جمهوری اسلامی ایران‌موظف است ارز مورد نیاز برای هزینه‌های موضوع این تبصره را معادل وجوه ارزی حاصله از این بابت حداکثر تا مبلغ یک میلیارد و نهصد و پنجاه و‌هشت میلیون (1958000000) دلار از محل اعتبار منظور در قسمت (ب) جدول شماره (2) قسمت نهم این قانون به شرکت ملی نفت ایران بفروشد.
‌د - شرکت ملی نفت ایران مکلف است وجوه ریالی و ارزی دریافتی از محل اعتبارات موضوع بند (ج) این تبصره را در حسابهای جداگانه‌ای که به‌همین منظور در بانک مرکزی جمهوری اسلامی ایران افتتاح خواهد نمود متمرکز نموده و منحصراً برای مصارف مندرج در بند (‌الف) این تبصره به‌مصرف رسانده و مانده تعهد و مصرف نشده حسابهای ریالی و ارزی مذکور در پایان سال 1366 را حداکثر تا پایان فروردین ماه سال 1367 به ترتیب به‌خزانه‌داری کل و بانک مرکزی جمهوری اسلامی ایران مسترد نماید.
ه - وزارت نفت موظف است گزارش عملکرد این تبصره را هر سه ماه یک بار به کمیسیون‌های نفت و برنامه و بودجه مجلس شورای اسلامی تقدیم‌نماید.
‌و - در صورتی که شرکت ملی نفت ایران بر حسب ضرورت قسمتی از سیصد و چهل هزار بشکه نفت صادره در روز موضوع بند (‌الف) این تبصره‌را به جای فروش در خارج تصفیه و فرآورده‌های حاصله را به کشور وارد نماید موظف است مقدار نفت تصفیه شده را در پایان هر ماه به خزانه اعلام‌نماید تا معادل قیمت نفت مذکور که برابر قیمت ارزی و ریالی فروش نفت پیش‌بینی شده در این قانون محاسبه خواهد شد از یک طرف به حساب درآمد‌عمومی کشور موضوع ردیف 210102 قسمت سوم و از طرف دیگر به حساب پرداخت بابت اعتبار ردیف220001 قسمت چهارم این قانون منظور‌گردد.
‌تبصره 36 - به منظور استفاده هر چه بیشتر از منابع نفت و گاز میدان‌های مشترک کشور با همسایگان و جلوگیری از مهاجرت و هرز رفتن نفت و‌گاز نیز تأمین بخشی از محصولات اولیه پتروشیمی و افزایش ظرفیت جایگزین گاز به جای سوخت مایع مورد نیز کشور از تاریخ تصویب این قانون به‌شرکت ملی نفت ایران اجازه داده می‌شود منحصراً برای اجرای پنج طرح ضروری شرکتهای تابعه خود (‌بازسازی سکوی سلمان، تکمیل و بهره‌برداری‌سکوی بلال، خط انتقال گاز رشت نکاء خط انتقال گاز آذربایجان و طرح تولید مواد اولیه لاستیک و پلاستیک) از طریق ایجاد تعهد یوزانس روزانه‌حداکثر به مبلغ معادل یکصد هزار بشکه نفت خام در مدت سه سال اقدام نماید.
‌الف - درآمد حاصل از تبصره فوق در حساب مخصوص در بانک مرکزی جمهوری اسلامی ایران متمرکز و تعهدات ایجاد شده مرتبط به پنج طرح‌فوق‌الذکر نیز از همان طریق پرداخت خواهد شد.
ب - مانده این حساب در پایان سال چهارم مستقیماً به حساب خزانه‌داری کل نزد بانک مرکزی واریز خواهد شد.
ج - آیین‌نامه نحوه هزینه نمودن وجوه این تبصره توسط وزارت نفت و وزارت برنامه و بودجه تهیه و پس از تصویب هیأت وزیران به اجراء گذاشته‌خواهد شد.
‌تبصره 37 -
‌الف - وزارت بهداشت، درمان و آموزش پزشکی مکلف است اعتبارات جاری و از محل درآمد اختصاصی مندرج در ردیف 129021 (‌وزارت‌بهداشت، درمان و آموزش پزشکی بیمه‌های اجتماعی قسمت چهارم این قانون بابت تأمین خدمات درمانی مشمولین قانون تأمین اجتماعی و مشمولین‌قانون تأمین درمان مستخدمین دولت را پس از تعیین سهم هر استان بر اساس نیاز و تعداد افراد بیمه شده، و همچنین اعتبار از محل درآمد اختصاصی‌برنامه خدمات درمانی مندرج در ردیف 129000 (‌وزارت بهداشت، درمان و آموزش پزشکی) قسمت چهارم این قانون موضوع قانون استفاده از‌درآمدهای اختصاصی وزارت بهداشت، درمان و آموزش پزشکی را بین استانها توزیع نماید.
ب - بیست درصد (20%) از درآمد موضوع قانون استفاده از درآمدهای اختصاصی وزارت بهداشت، درمان و آموزش پزشکی در سال 1366 جهت‌لوله‌کشی و تأمین آب آشامیدنی بهداشتی و احداث و تکمیل مراکز بهداشتی و درمانی روستاها اختصاص می‌یابد.
‌آیین‌نامه اجرایی این تبصره حداکثر ظرف دو ماه از تاریخ تصویب این قانون بنا به پیشنهاد وزارت بهداشت، درمان و آموزش پزشکی و تأیید وزارت‌برنامه و بودجه به تصویب هیأت وزیران خواهد رسید.
‌تبصره 38 -
‌الف - اعتبار ردیف 149005 (‌هزینه‌های پست مرکز و استانها) منظور در قسمت چهارم این قانون تا تاریخ تشکیل شرکت پست جمهوری اسلامی‌ایران به صورت متمرکز و بر اساس موافقتنامه‌ای که بین وزارتین پست و تلگراف و تلفن و برنامه و بودجه مبادله می‌شود قابل مصرف خواهد بود.
ب - مبلغ هفت میلیارد (7000000000) ریال از اعتبار ردیف مذکور در بند (‌الف) این تبصره معادل درآمد وصولی موضوع ردیف 410601 قسمت‌سوم این قانون تخصیص یافته تلقی می‌گردد و کمیته تخصیص اعتبار موضوع ماده 30 قانون برنامه و بودجه کشور مکلف است منحصراً مبلغ شش‌میلیارد و پانصد میلیون (6500000000) ریال بقیه اعتبار مزبور را از محل سایر درآمدها و منابع تأمین اعتبار تخصیص دهد.
ج - پس از تشکیل شرکت پست جمهوری اسلامی ایران در سال 1366 مانده اعتبار تخصیص داده نشده ردیف فوق با رعایت مفاد بند (ب) این‌تبصره تحت عنوان" کمک" به شرکت نامبرده پرداخت خواهد گردید.
‌تبصره 39 - دولت مکلف است اعتبارات سال 1366 طرحهای عمرانی مشروحه زیر:
1 - تجهیز و نوسازی 900 هکتار مزارع جدید نیشکر هفت تپه.
2 - 9300 هکتار جنگل کاری در 6 قطعه و 5750 هکتار مراقبت در 4 قطعه.
3 - جنگل کاری و احیاء جنگلهای شمال.
4 - مرتعداری و تولید علوفه.
5 - تثبیت شنهای روان.
6 - طرح ضربتی تفکیک انفال در استانهای تهران، زنجان و گیلان.
7 - احیاء و اصلاح مراتع عشایری (‌خدمات تولیدی روستاها) (‌جهاد).
8 - لوله‌کشی آب آشامیدنی روستاها (‌خدمات اجتماعی روستاها) (‌جهاد).
9 - بهداشت محیط روستاها (‌خدمات اجتماعی روستاها) (‌جهاد).
10 - ساختمان شبکه آبیاری حمیدیه و قدس.
11 - میان آب.
12 - زیر بنایی کشت و صنعت کارون.
13 - خوراک دام هفت تپه.
14 - هیأت 7 نفری جهت اجرای قانون کشت موقت.
15 - صندوق عمران مراتع.
16 - برنامه زراعت اعتبارات استانی.
‌منظور در پیوست شماره (1) این قانون را معادل درآمدهای حاصل از افزایش قیمت انجام یافته در سال 1365 در مورد ذرت وارداتی موضوع ردیف592300 و افزایش قیمت گوشت منجمد وارداتی موضوع ردیف 592600 قسمت سوم این قانون تخصیص دهد. درآمدهای مذکور منحصراً به عبارات‌طرحهای فوق قابل تخصیص بوده و تخصیص آن به سایر اعتبارات و مصارف مجاز نمی‌باشد.
‌تبصره 40 -
‌الف - وزارتخانه‌های امور خارجه و ارشاد اسلامی (‌جهت نمایندگیهای سیاسی و فرهنگی در خارج از کشور) و امور اقتصادی و دارایی از شمول‌ممنوعیت مفاد تبصره 63 قانون بودجه سال 1364 کل کشور مستثنی می‌گردند و به وزارت امور اقتصادی و دارایی اجازه داده می‌شود بر اساس‌تصویب هیأت وزیران نسبت به خرید اتومبیل مورد نیاز خود از داخل کشور اقدام نماید.
ب - وزارت بهداشت، درمان و آموزش پزشکی نسبت به خرید آمبولانس مورد نیاز خود بر اساس تصویب هیأت وزیران از مفاد تبصره 63 قانون‌بودجه سال 1364 کل کشور مستثنی می‌گردد.
ج - شرکت‌های تابعه وزارت نیرو که در امر تولید و انتقال و توزیع برق فعالیت می‌نمایند و همچنین شرکتهای ملی نفت ایران و ملی گاز ایران و‌صنایع پتروشیمی، انرژی اتمی، شرکتهای معدنی و اکتشافی تحت پوشش وزارت معادن و فلزات و شرکت مخابرات ایران در سال 1366 مشمول‌ممنوعیت خرید اتومبیل موضوع تبصره (63) قانون بودجه سال 1364 کل کشور نخواهند بود.
‌تبصره 41 - به شرکتهای دولتی که صد در صد سهام آنها متعلق به دولت است و مازاد نقدینگی دارند اجازه داده می‌شود در سال 1366 با تصویب‌مجامع عمومی مربوط جهت انجام هزینه‌های جاری و سرمایه‌ای سایر شرکتهای دولتی که صد در صد سهام آنها متعلق به دولت است و کمبود نقدینگی‌دارند وام قرض‌الحسنه اعطاء نمایند.
‌اعطای وام قرض‌الحسنه موضوع این تبصره مشروط بر آن است که شرکت وام دهنده بابت مالیات و سود سهم دولت به وزارت امور اقتصادی و دارایی‌بدهی نداشته باشد.
‌تبصره 42 -
‌الف - کلیه شرکتهای دولتی و مؤسسات انتفاعی وابسته به دولت مکلفند بودجه سال 1367 خود را حداکثر تا اول آذر ماه سال 1366 پس از تأیید‌مجمع عمومی و یا شورای عالی مربوط برای درج در لایحه بودجه سال 1367 کل کشور به وزارت برنامه و بودجه ارسال دارند.
ب - به مجمع عمومی یا شورای عالی شرکتها و مؤسسات انتفاعی مزبور اجازه داده می‌شود بر اساس سیاستهای دولت و یا تصمیماتی که بر طبق‌اساسنامه یا قانون تشکیل شرکتها و مؤسسات مذکور مجاز به اتخاذ آن هستند و یا در صورت فراهم شدن موجبات افزایش تولید و یا سایر فعالیتهای‌اصلی شرکت یا مؤسسه انتفاعی مربوط و یا بنا بر مقتضیات ناشی از نوسانات قیمتها و یا به تبع سایر تحولات اقتصادی و مالی، ارقام مربوط به بودجه‌مصوب سال 1366 شرکتها و مؤسسات انتفاعی ذیربط مندرج در قسمت هشتم این قانون را با رعایت مقررات اساسنامه مورد عمل تغییر دهند مشروط‌بر آنکه این تغییر اولاً موجبات کاهش ارقام مالیات و سود سهم دولت پیش بینی شده در جدول مذکور را فراهم ننماید ثانیاً میزان استفاده شرکت یا‌مؤسسه انتفاعی مربوط از محل درآمد عمومی را افزایش ندهد.
ج - تغییرات موضوع بند (ب) این تبصره باید حداکثر ظرف پانزده روز همراه با گزارش توجیهی لازم به اطلاع کمیسیون برنامه و بودجه مجلس‌شورای اسلامی و وزارت برنامه و بودجه برسد.
‌د - کلیه شرکتهای دولتی و مؤسسات انتفاعی وابسته به دولت که نام آنها در جداول قسمت هشتم این قانون درج گردیده است از جمله شرکتهای‌دولتی و مؤسسات انتفاعی که قوانین و مقررات عمومی جز در مواردی که صریحاً مقرر شده باشد شامل آنها نمی‌شود نیز مشمول این تبصره می‌باشند.
‌تبصره 43 - مبلغ چهل و پنج میلیارد (45000000000) ریال اعتبار منظور در ردیف 105100 (‌بنیاد امور مهاجرین جنگ تحمیلی - کمک) این‌قانون برای مصارف مشروحه زیر تخصیص داده می‌شود.
1 - اشتغال مهاجرین جنگ تحمیلی و پرداخت مستمری به آنان مبلغ سی و سه میلیارد (33000000000) ریال که حداقل سه میلیارد(3000000000) ریال آن باید به اشتغال تخصیص یابد.
2 - احداث و تکمیل ساختمانهای مسکونی و هزینه‌های مربوط به اجاره و تعمیرات و آب و برق و سوخت و هزینه‌های عمرانی مجتمع‌های‌مسکونی مهاجرین جنگ تحمیلی و اجازه پرداختی و هزینه اسکان مهاجرین مذکور مبلغ نه میلیارد (9000000000) ریال.
3 - امور فرهنگی مهاجرین جنگ تحمیلی مبلغ چهار صد میلیون (400000000) ریال.
4 - بهداشت و درمان مهاجرین جنگ تحمیلی مبلغ ششصد میلیون (600000000) ریال.
5 - هزینه‌های پرسنلی و اداری و سایر هزینه‌های مربوط به مهاجرین جنگ تحمیلی مبلغ دو میلیارد (2000000000) ریال.
6 - اعتبار موضوع این تبصره شامل کلیه مهاجرین جنگ تحمیلی از تاریخ شروع جنگ تحمیلی تا پایان سال 1366 خواهد بود.
‌تبصره 44 - به وزارت فرهنگ و آموزش عالی اجازه داده می‌شود به منظور رفع مشکلات خوابگاه‌های دانشجویی دانشگاهها و مؤسسات آموزش‌عالی حداکثر تا مبلغ پنج میلیارد (5000000000) ریال جهت احداث و تکمیل ساختمانهای فوق با موافقت وزارت برنامه و بودجه از منابع مالی بانکها‌و سازمان تأمین اجتماعی استفاده نماید بازپرداخت این اعتبارات توسط دولت تضمین و مانده مطالبات آن در بودجه سالهای بعد منظور خواهد شد.
‌تبصره 45 - مرکزی جمهوری اسلامی ایران مکلف است از منابع سایر بانکها مبلغ پنج میلیارد (5000000000) ریال به صورت وام پنج‌ساله جهت‌ایجاد، توسعه و تکمیل شهرکهای صنعتی در نقاط محروم در اختیار شرکت شهرکهای صنعتی ایران قرار دهد.
‌تبصره 46 -
‌الف - آن قسمت از اعتبارات پایگاهها و پادگانها و فرودگاهها که در ارتباط با جنگ قرار می‌گیرند و انجام ساختمان و اتمام آنها اضطراری می‌باشد‌زیر نظر فرماندهی جنگ و خارج از قانون محاسبات عمومی به مصرف خواهد رسید.
ب - به منظور تکمیل پروژه‌های نزدیک به اتمام ساختمانی ارتش جمهوری اسلامی ایران دولت موظف است با تصویب شورای عالی دفاع از محل‌جابجایی اعتبارات سایر پروژه‌های ارتش آن پروژه‌ها را در اولویت قرار دهد.
‌تبصره 47 - مبلغ پنج میلیارد (5000000000) ریال جهت بمبارانهای غیر مترقبه شهرها توسط دشمن صهیونیستی در اختیار نخست وزیر قرار‌می‌گیرد تا در صورت ضرورت با همکاری بنیاد امور مهاجرین جنگ تحمیلی خارج از قانون محاسبات عمومی هزینه نماید.
‌تبصره 48 - در مناطق روستایی و مناطق محرومی که دارای پزشک هستند و داروخانه ندارند با معرفی وزارت بهداشت، درمان و آموزش پزشکی،‌بانکهای استان وام مورد نیاز تأسیس داروخانه به فارغ‌التحصیلان دانشکده داروسازی (‌دکترهای داروساز و لیسانسهای داروسازی) را از محل منابع‌قرض‌الحسنه سیستم بانکی تأمین نمایند.
‌حداکثر وام پرداختی جهت این نوع داروخانه‌ها پنج میلیارد (5000000000) ریال خواهد بود که به حسب نیاز بین استانها طبق برنامه تنظیمی وزارت‌بهداشت، درمان و آموزش پزشکی انجام خواهد شد.
‌دولت موظف است باقیمانده اعتبارات ناشی از محل اجرای این تبصره را در لایحه بودجه سنوات بعد تضمین نماید.
‌قانون فوق مشتمل بر ماده واحده و چهل و هشت تبصره در جلسه روز پنج شنبه بیست و هشتم اسفند ماه یک هزار و سیصد و شصت و پنج مجلس‌شورای اسلامی تصویب و در تاریخ 1365.12.28 به تأیید شورای نگهبان رسیده است.
‌رییس مجلس شورای اسلامی - اکبر هاشمی
