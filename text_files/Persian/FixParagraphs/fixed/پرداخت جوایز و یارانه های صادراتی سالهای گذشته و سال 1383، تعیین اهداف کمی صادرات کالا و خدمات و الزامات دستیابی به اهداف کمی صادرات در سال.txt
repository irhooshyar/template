
                            پرداخت جوایز و یارانه‌های صادراتی سالهای گذشته و
سال 1383، تعیین اهداف کمی صادرات کالا و خدمات و الزامات دستیابی به اهداف کمی صادرات در سال

شماره‌ : .25840ت 31002 ک

تاریخ : 1383.05.17
وزارت بازرگانی - وزارت صنایع و معادن - وزارت امور اقتصادی و دارایی - وزارت راه وترابری
سازمان مدیریت و برنامه‌ریزی کشور - بانک مرکزی جمهوری اسلامی ایران
وزرای عضو شورای‌عالی توسعه صادرات غیرنفتی در جلسه مورخ 1383.4.7 به استناد اصل یکصد و سی وهشتم قانون اساسی جمهوری اسلامی ایران و با رعایت تصویبنامه شماره .42655ت‌25691ه¨ مورخ‌1380.10.26 تصویب نمودند:
الف - بخشی از الزامات دستیابی به اهداف کمی صادرات در سال 1383 نهایی شده از سوی کارگروه 5 نفره‌موضوع تصمیم جلسه مورخ 1383.3.4 شورای یادشده جهت اجرا به دستگاههای ذی‌ربط به شرح زیر تعیینمی‌شود:
1- با توجه به اهمیت بازار کشورهای مستقل مشترک‌المنافع (CIS) و در راستای تسهیل صادرات کالاها وخدمات ایرانی به بازارهای فوق‌، بانک مرکزی جمهوری اسلامی ایران نسبت به گسترش روابط و خدمات بانکیمورد نیاز بخش تجارت در کشورهای مذکور اقدام نماید به نحوی که ظرف حداکثر شش ماه خدمات مورد نیاز بخش‌تجارت و تولید در کشورهای مورد بحث از سوی بانکهای ایرانی یا با قرارداد بانک مرکزی توسط بانکهای خارجی‌ارائه گردد.
2- نظر به اهمیت بازارهای عراق و افعانستان برای صادرکنندگان کالاها و خدمات غیرنفتی‌، صندوق ضمانتصادرات ایران ریسک سرمایه‌گذاری و صادرات کالا و خدمات را به کشورهای مذکور به طور کامل پوشش دهد.مجمع عمومی صندوق ضمانت صادرات ایران موظف است ظرف یک ماه دستورالعمل اجرایی این بند را تصویب‌و به صندوق ضمانت صادرات ایران جهت اجرا ابلاغ نماید.
3- وزارت راه و ترابری موظف است نسبت به ایجاد پایانه‌های صادراتی در مبادی خروجی کشور با مشارکت‌بخش غیردولتی اقدام نماید. از تاریخ اول مردادماه سال 1383 بندر امام‌خمینی رسماً به پایانه صادراتی تبدیل شودو وزارت مزبور نسبت به تجهیز کامل آن در راستای تسهیل صدور کالاهای غیرنفتی از آن پایانه اقدام نماید.
تبصره - در صورت سرمایه‌گذاری بخش خصوصی در پایانه‌های صادراتی می‌بایست ضمن جلوگیری ازایجاد هرگونه انحصار، ارایه خدمات به صورت رقابتی و براساس عرضه و تقاضا تعیین شود.
4- نظر به اینکه ورود پیمانکاران ایرانی به عنوان مشاور در پروژه‌های خدمات فنی و مهندسی خارج از کشور،زمینه حضور هرچه بیشتر صادرکنندگان خدمات فنی و مهندسی در اجرای پروژه‌های دیگر کشورها و همچنین‌استفاده هرچه بیشتر از مصالح و مواد ایرانی در اجرای این پروژه‌ها را میسر می‌سازد، صدور خدمات مشاوره‌ای‌مشروط به دارا بودن شرکت ثبت شده در ایران و تأیید صلاحیت از سوی سازمان مدیریت و برنامه‌ریزی کشور وبازگشت ارز حاصل از صدور خدمات به کشور، براساس مبلغ قرارداد مشاوره از 8% جایزه صادراتی برخوردار گردد.
5- به منظور افزایش درآمدهای ترانزیتی و توریستی کشور، وزارت راه و ترابری با همکاری سازمان میراثفرهنگی و گردشگری و سازمان حج و زیارت نسبت به ایجاد تسهیلات لازم درخصوص ترانزیت حجاج کشورهای‌منطقه‌، همسایه و آسیای جنوب شرقی از طریق خاک جمهوری اسلامی ایران به کشور عربستان سعودی اقدام‌نمایند.
ب - درخصوص خدمات و روابط بانکی مورد نیاز بخش تجارت به ویژه صادرکنندگان کالا و خدمات درکشورهای CIS ضوابطی به شرح زیر تعیین می‌شود:
1- کارگروهی در بانک مرکزی جمهوری اسلامی ایران با هدف توسعه خدمات بانکی در کشورهای CISتشکیل و ضمن بررسی مشکلات روابط بانکهای ایرانی با بانکهای محلی و خارجی موجود در کشورهای CIS وپیگیری تنظیم روابط بانکی و ارایه خدمات بانکی برابر رویه‌های بین‌المللی‌، به انتظارهای صادرکنندگان از شبکه‌بانکی کشور رسیدگی نماید.
2- بانک مرکزی جمهوری اسلامی ایران موظف است ظرف (6) ماه مذاکرات و اقدامات لازم را با بانکهای‌مرکزی کشورهای CIS درخصوص گسترش خدمات و روابط بانکی انجام دهد و ضمن رفع محدودیتها و تنگناهای‌موجود در این زمینه‌، روابط بانکی با کشورهای CIS را ساماندهی و نتیجه را به شورای یادشده گزارش نماید.
3- شبکه بانکی کشور اطلاع‌رسانی مستمر از خدمات قابل ارایه به صادرکنندگان کشور را برای گسترش‌مبادلات آنها با کشورهای CIS انجام دهد.
4- بانک توسعه صادرات برنامه حمایت از صادرکنندگان ایرانی در بازارهای CIS و تسهیلات بانکی مورد نیازبرای تحقق این هدف را ظرف یک ماه به شورای مذکور ارایه نماید.
ج - به منظور تأمین مالی مورد نیاز توسعه صادرات خدمات فنی و مهندسی‌، موضوع اختصاص بخشی از منابع‌حساب ذخیره ارزی به تأمین مالی پروژه‌های مربوط به صادرکنندگان خدمات فنی و مهندسی در خارج از کشور درهیأت امنای حساب ذخیره ارزی مورد تصمیم‌گیری نهایی قرار گیرد و نتیجه به شورای یادشده گزارش شود. کارگروه کارشناسی شورای مزبور پیشنهادات خود را در این زمینه به دبیرخانه حساب ذخیره ارزی ارسال خواهد نمود.
د - سازمان مدیریت و برنامه‌ریزی کشور در شش‌ماهه اول سال جاری به منظور پرداخت کامل تعهدات معوق‌مربوط به جوایز صادراتی و هزینه‌های مربوط به برنامه‌های جهش صادراتی سنوات گذشته‌، حداقل 75% اعتبارات‌ردیف 503611 قانون بودجه سال 1383 کل کشور را تخصیص دهد و بقیه اعتبارات مربوط به جوایز صادراتی رانیز در سه‌ماهه سوم سال اختصاص داده و خزانه نسبت به پرداخت آن اقدام نماید.
ه¨- درآمد حاصل از بند «ب‌» ماده (46) قانون برنامه سوم توسعه درخصوص مابه‌التفاوت دریافتی از محلواردات کالاهای نساجی در سال 1383 به امر تأمین منابع مالی مورد نیاز پرداخت جوایز صادراتی و هزینه‌های‌اجرایی برنامه‌های جهش صادراتی به ویژه پرداخت جوایز صادراتی محصولات صنایع نساجی اختصاص یابد.
و- کمیسیونی مرکب از وزرای بازرگانی‌، صنایع و معادن‌، راه و ترابری و رییس سازمان مدیریت و برنامه‌ریزی‌کشور طرح افزایش ظرفیت ناوگان حمل و نقل صادراتی و همچنین چگونگی تأمین ماشین‌آلات و تجهیزات موردنیاز جهت افزایش ظرفیت صادراتی کشور را تهیه و به هیأت وزیران ارائه نماید.
این تصویبنامه در تاریخ به تأیید مقام محترم ریاست جمهوری رسیده است‌.
محمدرضا عارف - معاون اول رییس جمهور

